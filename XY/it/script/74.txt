Ascoltate...
Tanti anni fa, in una fredda notte di tempesta, mi persi nel bosco. Scorsi questa casa ed entrai per ripararmi. Tutte le luci erano spente. Con il cuore in gola, guardai in ogni stanza, ma la casa era deserta. Allora andai in cucina. Aprii il frigorifero. La sua debole luce rischiarò la stanza... e mi accorsi che c'era un uomo rannicchiato in un angolo! Mi avvicinai e cercai di spiegargli che mi ero perso e avevo bisogno di un rifugio per la notte...
All'improvviso, l'uomo si mise a gridare: "Nooo! Indietrooo! Via da me!" Sorpreso e spaventato, esclamai: "Ho bisogno di aiuto! La prego, mi aiuti!" "Non dicevo a te!", ribatté l'uomo. Lo guardai fisso negli occhi, senza saper cosa dire. Riprese: "Eeeh?! Non li vedi?! Sono dietro di te!"
"Tutti quegli uomini senza volto...!"
Fine. Bene ragazzi, credo che questa storia vi terrà svegli per un bel pezzo. Che ne dite di darmi una piccola mancia? Ehm... Se non lo farete, potrebbe anche succedervi qualcosa di spaventoso...
Che...? Vuoi farci pagare?!
Ehi, le case stregate dei luna park non sono mica gratis!
Tsk! Forza, andiamocene!
Eh?! È già finita? Io non stavo nemmeno ascoltando!
Mmh... Questa storia non ha l'aria di essere molto credibile...
Ogni tanto è meglio lasciare alcune verità avvolte nel mistero... Chissà.


