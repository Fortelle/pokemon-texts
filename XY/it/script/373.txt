Sulla scrivania c'è una relazione. "Da giovane, ho viaggiato in lungo e in largo per la regione di Kalos assieme al mio Pokémon. Ho conosciuto tante persone in difficoltà e ho sempre cercato di tendere loro la mia mano. All'inizio tutti si mostravano riconoscenti, ma presto il mio aiuto è diventato per loro scontato e hanno iniziato ad approfittarsi di me chiedendo di più. Questi sciocchi non stanno forse consumando Kalos un po' alla volta? In un mondo di pace e stabilità, la crescita della popolazione di Pokémon e umani è costante. Tuttavia, le risorse e il denaro che questo mondo è in grado di mettere a disposizione sono limitati. Cosa fare allora? Rassegnarsi alla scomparsa dell'umanità? Salvare solo una manciata di eletti? Chi può deciderlo? Non certo un essere umano... Allora, lasciamo che a farlo sia uno strumento dalla potenza sovrumana."
Prendi alcuni documenti e li sfogli. "Fin dall'antichità, uomini e Pokémon hanno sempre collaborato, ideando e producendo svariati oggetti. Purtroppo, col tempo alcuni uomini si sono imposti come leader, cercando di produrre beni in quantità sempre maggiore. In questo modo si sono venute a creare le disparità sociali fra gli uomini."
Prendi alcuni documenti e li sfogli. "Cielo e mare sono destinati a non incontrarsi mai. I destini degli uomini, invece, si incrociano spesso. Allo stesso modo, anche le esistenze dei Pokémon e degli esseri umani si intersecano di continuo."
Prendi alcuni documenti e li sfogli. "Si narra che quando AZ mise a punto l'arma suprema, col cuore gonfio di dolore e l'animo turbato, lasciò scritte queste parole: Cosa c'è di sbagliato nel voler riportare in vita il proprio amato Pokémon? Non m'importa degli altri Pokémon se posso far tornare in vita il mio."
Prendi alcuni documenti e li sfogli. "Il giovane fratello di un antico re, prima di morire, rivelò ai propri discendenti l'esistenza dell'arma suprema... Uno strumento destinato a un essere soprannaturale e che nessun essere umano avrebbe mai dovuto usare. Il compito degli esseri umani è quello di costruire e arricchire il mondo e per farlo non hanno bisogno di quel potere..."
Prendi alcuni documenti e li sfogli. "Quando AZ, l'uomo che era stato re, sparì, si portò via la chiave... Lo strumento indispensabile per attivare l'arma suprema."
Prendi alcuni documenti e li sfogli. "AZ aveva un fratello... Si narra che questi condusse a Kalos un manipolo di uomini avidi e senza scrupoli per conquistare l'intera regione. Kalos fu devastata dalla guerra... Quando egli vide quel tremendo spettacolo, finalmente capì e decise di far sparire nelle viscere della terra l'arma creata da suo fratello AZ."
Prendi alcuni documenti e li sfogli. "La tentazione fu più forte di lui. Il re si risolse a usare la tecnologia di cui andava tanto orgoglioso, e che aveva reso Kalos una regione prospera e fiorente, per scopi molto diversi da quelli per cui era stata concepita... Poi AZ, l'uomo che era stato re, sparì."
Prendi alcuni documenti e li sfogli. "Il re non poté evitare la guerra contro coloro che volevano impadronirsi della fiorente Kalos. La guerra divenne così orribile e violenta, che egli fu costretto a servirsi persino del suo amato Pokémon."
Prendi alcuni documenti e li sfogli. "Il nome di quel re era AZ... L'inizio e la fine... Era l'uomo che per primo aveva unificato la regione di Kalos servendosi di una tecnologia senza precedenti."
