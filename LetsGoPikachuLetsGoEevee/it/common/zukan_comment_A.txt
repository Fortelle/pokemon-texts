
Questo Pokémon può stare a lungo senza mangiare. Accumula energia nel bulbo che ha sulla schiena.
Il suo bocciolo cresce assorbendo nutrimento e, quando è prossimo alla fioritura, emana un forte profumo.
Il grande fiore che ha sulla schiena può assorbire i raggi solari e trasformarli in energia.
Nel silenzio più assoluto si può udire la fiamma in cima alla sua coda scoppiettare bruciando.
Si infervora durante le lotte più dure e talvolta sputa fiamme bluastre.
Quando emette lingue di fuoco roventi dalla bocca, la fiamma rossa sulla punta della coda brucia più intensamente.
Se ne sta tra i flutti e attacca le prede con potenti getti d'acqua. Se si sente in pericolo si ritira dentro la corazza.
Quando viene colpito sulla testa si ritira nella corazza. La coda, però, sporge sempre un po'.
Dopo aver preso la mira colpisce il nemico con getti d'acqua più potenti di quelli di un idrante.
Se gli si toccano le antenne che ha sulla testa, si difende emettendo un odore insopportabile.
Per difendersi indurisce la corazza, ma un colpo violento può scaraventarlo fuori dal guscio.
Possiede ali idrorepellenti ricoperte da una polvere velenosa. Può volare anche quando piove.
Ha un pungiglione acuminato sul capo. Vive tra l'erba alta e nei boschi, dove si nutre di foglie.
È molto limitato nei movimenti. Se si sente minacciato, estrae il pungiglione e avvelena il nemico.
Possiede tre aculei velenosi, due sulle zampe anteriori e uno sull'addome, con cui punge ripetutamente i nemici.
Di indole docile, preferisce gettare sabbia verso il nemico per proteggersi piuttosto che attaccarlo.
Un Pokémon pieno di vitalità che vola instancabile sul suo territorio in cerca di prede.
Può volare a una velocità di Mach 2 in cerca di prede. I suoi artigli sono armi micidiali.
Con i suoi incisivi rode qualsiasi cosa. Se se ne avvista uno, è probabile che in zona vivano almeno 40 esemplari.
Dispone di zampe posteriori palmate che gli permettono di nuotare nei fiumi in cerca di prede.
Incapace di raggiungere alte quote, sorvola il suo territorio a gran velocità per proteggerlo.
Questo Pokémon molto antico vola in alto nel cielo al minimo accenno di pericolo.
Si allunga sempre più con l'età. La notte si avvolge attorno a qualche ramo per dormire.
Gli spaventosi disegni che ha sulla pancia sono oggetto di studio. Ne sono state scoperte sei diverse variazioni.
Vive nelle foreste. Accumula elettricità nelle sacche sulle guance, e chiunque le tocchi prende la scossa.
Quando accumula elettricità nel suo corpo, si fa aggressivo. Al buio brilla di luce propria.
Il suo corpo è molto asciutto, ma si dice che quando di notte la temperatura si abbassa si ricopra di fine rugiada.
È abilissimo a graffiare i nemici con i suoi artigli affilati. Se si rompono, ricrescono in un giorno.
Pokémon molto tranquillo che rifugge la lotta. Bisogna fare attenzione al suo piccolo corno, che secerne veleno.
Quando è nella sua tana i suoi aculei si ritirano. Questo dimostra che è rilassato.
Sembra che le dure squame che ricoprono il suo corpo robusto cadano ciclicamente per poi ricrescere.
Rizza le orecchie enormi per sondare i dintorni. Se percepisce un pericolo, attacca con gli aculei velenosi.
Quando colpisce il nemico con il suo corno durante la lotta, questo secerne un forte veleno.
La pelle dura come l'acciaio garantisce alle sue cariche una potenza devastante. Il suo corno può perforare anche il diamante.
È molto amato per l'aspetto adorabile e le graziose movenze, ma non si vede spesso perché ne esistono pochi esemplari.
Sembra che queste creature simili alle fate siano molto protettive verso il loro habitat. Si mostrano agli esseri umani solo di rado.
Il suo manto e le sue code sono meravigliosi. Crescendo, la sua coda sviluppa diverse diramazioni.
Narra la leggenda che le anime di nove saggi si siano unite e reincarnate in questo Pokémon.
Usa gli enormi occhi per ammaliare i nemici, poi canta una dolce melodia per addormentarli.
Il suo corpo è estremamente elastico e può gonfiarsi fino a dimensioni impressionanti.
Durante il volo emette degli ultrasuoni dalla bocca per localizzare gli ostacoli sul suo percorso.
Attacca in modo repentino e furtivo. Usa i denti aguzzi per mordere e succhiare sangue.
Spesso confuso con un'erbaccia, questo Pokémon stride atrocemente se si prova a estirparlo.
Puzza da levare il fiato! Tuttavia circa una persona su mille adora annusarne il fetido lezzo.
Scuote gli enormi petali per liberare polline velenoso, producendo un gran frastuono.
Scava nella terra per cibarsi delle radici degli alberi, ma i funghi che ha sul dorso assorbono quasi tutte le sostanze nutritive.
Il fungo sulla schiena assorbe l'energia dell'organismo ospite, su cui ha anche pieno controllo.
Gli occhi enormi fungono da radar. Alla luce si può notare che sono formati da molti occhi più piccoli.
Se si attaccano alla pelle, le scaglie che ricoprono le sue ali sono difficili da togliere. Inoltre, rilasciano una sostanza velenosa.
Ama i luoghi bui e vive soprattutto sottoterra, ma esce spesso allo scoperto nelle grotte.
Un gruppo di tre Diglett che può scavare gallerie fino a 100 km di profondità. Per questo si dice che causi dei terremoti.
Pare che sia più attivo durante la notte. Ama gli oggetti lucenti e rotondi, e quando ne vede non può fare a meno di raccoglierli.
La gemma che ha in fronte emette una luce splendente. Ha le movenze sinuose ed eleganti di una regina.
Ha sempre un forte mal di testa. Non è chiaro se utilizzi volontariamente i suoi poteri psicocinetici.
Ha zampe palmate lunghe e sottili, che gli permettono di nuotare elegantemente nei laghi.
Un Pokémon agile che vive sugli alberi. È molto irascibile e non esita ad attaccare chiunque gli capiti a tiro.
È molto difficile vedere questo Pokémon calmo, dato che la sua furia si placa solamente quando si trova nella solitudine più assoluta.
È un Pokémon molto affettuoso, ma si mette ad abbaiare impetuosamente contro chiunque invada il suo habitat.
È considerato un Pokémon leggendario in oriente. Molti sono ammaliati dal modo leggiadro in cui corre.
La direzione della spirale che ha sulla pancia varia a seconda della zona in cui è nato. È più bravo a nuotare che a camminare.
Quando si sente in pericolo usa la spirale che ha sulla pancia per addormentare gli avversari, poi si dà alla fuga.
Nuota velocissimo usando tutti i muscoli. Riesce persino a battere atleti di caratura mondiale.
Dorme 18 ore al giorno. Se percepisce un pericolo, riesce a teletrasportarsi anche senza svegliarsi.
Quando è vicino succedono molte cose strane. Per esempio, gli orologi girano al contrario.
Questo Pokémon intelligentissimo ha una memoria prodigiosa e non dimentica mai ciò che impara.
È piccolo, ma molto potente. La sua maestria in tutte le arti marziali lo rende un osso duro.
La cintura che porta attorno alla vita serve a contenere la sua energia. Senza di essa sarebbe inarrestabile.
Con un solo braccio riesce a muovere una montagna. Quando usa tutte e quattro le braccia sferra pugni di una potenza inimmaginabile.
Ama i luoghi caldi e umidi. Cattura minuscoli Pokémon di tipo Coleottero con i suoi viticci e poi li divora.
Quando è affamato divora qualsiasi cosa gli capiti a tiro e la scioglie con i suoi potenti acidi.
Attira le prede con il dolce aroma del miele, le inghiotte e nel giro di un giorno le scioglie completamente, ossa incluse.
A volte lo si può trovare tutto rinsecchito sulla spiaggia, ma basta gettarlo in mare e si riprende all'istante.
Usa gli 80 tentacoli, che può allungare e ritrarre a piacimento, per avvolgere la preda e indebolirla con il veleno.
Lo si può trovare vicino ai sentieri di montagna. Bisogna fare attenzione a non calpestarlo per sbaglio, altrimenti diventa furioso.
Spesso viene visto rotolare giù per i sentieri di montagna, travolgendo tutto ciò che incontra.
Subito dopo la muta il suo corpo è bianco e morbido, ma al contatto con l'aria si trasforma immediatamente in una dura corazza.
È capace di salti altissimi. Quando tocca terra, attutisce l'impatto grazie agli zoccoli e alle zampe muscolose.
Ama correre, e quando incontra qualcuno più veloce si mette a inseguirlo con tutte le sue forze.
Non è molto sveglio ed è lento nei movimenti. Dorme e poltrisce tutto il giorno, incurante del tempo che passa.
Vive tranquillo vicino al mare. Se per caso lo Shellder che ha sulla coda si stacca, torna ad essere uno Slowpoke.
Ha l'innata capacità di contrastare la forza di gravità emettendo onde elettromagnetiche che gli permettono di spostarsi fluttuando in aria.
Emette strane onde radio che fanno aumentare la temperatura atmosferica di 2 ºC nel raggio di 1 km.
Vivono nei canneti, un tipo di habitat che sta diventando sempre più raro. Per questo si pensa che anche il numero di Farfetch'd sia diminuito.
Le cortissime ali non gli permettono di volare. Può tuttavia correre velocissimo grazie alle zampe ben sviluppate.
Un Doduo si evolve in Dodrio quando una delle due teste si divide. Lo si vede sfrecciare per le praterie a 60 km/h.
Adora gli ambienti gelidi. Nuota con piacere nell'acqua a temperature di circa -10 ºC.
Il suo corpo è bianco come la neve. Non soffre il freddo e nuota senza problemi anche in acque gelide.
Formato da fanghi tossici solidificati, emana un tanfo nauseabondo ed è impossibile toccarlo. Dove passa lui non cresce più nemmeno l'erba.
Emette un tanfo così terribile da far svenire, ma non sente alcun odore perché ormai il suo naso si è atrofizzato.
La sua conchiglia è capace di resistere a qualsiasi attacco, ma quando si apre il Pokémon diventa molto vulnerabile.
Usa la sua conchiglia dura come il diamante per proteggersi e può anche scagliare gli aculei di cui è dotata per attaccare.
Si dice che appaia nelle case diroccate e abbandonate. Il suo corpo sembra fatto di gas e non ha una forma definita.
Lecca la preda per assorbirne l'energia vitale. Si dice che la vittima venga colta da tremori incontrollabili e spiri entro breve.
Un brivido di freddo improvviso significa che Gengar è vicino. Meglio stare attenti, perché si rischia di essere colpiti da una maledizione.
Scava nel terreno con incredibile vigore in cerca di cibo, creando cunicoli usati poi come tana dai Diglett.
Se si dorme sempre vicino a un Drowzee, può capitare di sognare uno dei sogni che questo Pokémon ha mangiato in passato.
Quando se ne incontra uno, è meglio distogliere lo sguardo, altrimenti si rischia di essere ipnotizzati dal suo pendolo.
Le sue chele sono armi formidabili. A volte si staccano durante la lotta, ma ricrescono immediatamente.
Una delle sue chele è cresciuta a dismisura ed è dura come l'acciaio. Può sprigionare una potenza di 10.000 CV, ma è pesantissima.
Si dice che abbia un aspetto simile a una Poké Ball per passare inosservato. Tende ad autodistruggersi al minimo stimolo.
L'energia elettrica accumulata nel suo corpo può provocare un'esplosione al minimo urto.
Le teste si attraggono a vicenda, creando un movimento circolare. Riescono a stabilizzarsi solo se sono in sei.
Il suo verso chiassoso è dovuto alla confusione creata dalle tre teste che pensano ognuna per conto proprio.
Indossa il teschio di sua madre come elmo. Il suo verso riecheggia all'interno del teschio producendo una triste melodia.
Questo Pokémon era piccolo e debole, ma si è fatto aggressivo e ha imparato a usare abilmente il suo osso nella lotta.
Nel momento in cui il suo calcio colpisce, la pianta del piede si fa dura come il diamante producendo un impatto devastante.
Attacca facendo ruotare i pugni come un trapano. Grazie ad essi, è in grado di perforare persino un muro di cemento.
Ha una lingua lunga circa 2 m, che può muovere con più scioltezza rispetto alle sue zampe anteriori. Le sue leccate paralizzano.
Nei luoghi caldi i suoi gas interni rischiano di espandersi fino a farlo scoppiare, quindi bisogna fare attenzione.
Vive assorbendo i gas tossici, i germi e la polvere che si trovano nei rifiuti.
Ha una mente molto semplice e riesce a concentrarsi solo su una cosa alla volta. Quando parte alla carica, si ferma solo se si addormenta.
Ha imparato a camminare in posizione eretta e il suo cervello si è evoluto. La sua pelle simile a un'armatura può resistere anche al magma.
Un Pokémon gentile e generoso, sempre pronto a condividere le sue uova nutrienti con chi si trova in difficoltà.
È coperto da una massa di liane blu che non smettono mai di crescere. Nessuno sa quale sia il suo vero aspetto.
Cresce il suo cucciolo dentro al marsupio. È pronto a qualsiasi lotta pur di proteggerlo.
Se si sente minacciato, sputa dalla bocca un inchiostro speciale o un potente getto d'acqua per difendersi.
Il contatto con la sua pinna dorsale causa stordimento. Dorme con la coda avvolta intorno al corallo per non farsi portare via dalla corrente.
Nel periodo in cui i Goldeen depongono le Uova, se ne possono vedere a banchi mentre risalgono fiumi e cascate.
Il maschio di Seaking usa il corno che ha sulla testa per scavare il nido nelle rocce che si trovano sul letto dei fiumi.
Si dice che Staryu possa rigenerarsi anche dopo essere stato fatto a pezzetti, purché il suo centro sia rimasto intatto.
La parte centrale, chiamata nucleo, riluce dei sette colori dell'arcobaleno. Si dice che lo usi per comunicare.
È molto abile nella mimica e si esercita in continuazione. Chi lo osserva crede di vedere cose che in realtà non esistono.
Salta fuori all'improvviso dall'erba alta per fare a fettine le prede con le sue falci affilate. I suoi movimenti ricordano quelli di un ninja.
Si muove in modo leggiadro, come se danzasse seguendo un ritmo tutto suo. Cammina ancheggiando.
Quando si verifica un grosso blackout, significa che questo Pokémon si è intrufolato in una centrale per cibarsi di elettricità.
È nato nel cratere di un vulcano. Il suo corpo interamente coperto di fiamme sembra una palla di fuoco.
Afferra la preda tra le corna, stritolandola con tutte le sue forze. Vive in ambienti caldi poiché il freddo lo immobilizza.
È un Pokémon energico e impetuoso. Quando comincia a correre non si ferma finché non va a cozzare contro qualcosa.
È famoso per la sua debolezza. Lo si vede comunemente nuotare nel mare, nei fiumi, nei laghi e in qualsiasi altra pozza d'acqua.
Pokémon brutale e feroce, è famoso per aver ridotto in cenere intere città nel passato.
Possiede un animo gentile e capisce il linguaggio degli esseri umani. Trasporta le persone per mare sul suo dorso.
Quando incontra un nemico è capace di trasformarsi in un baleno in una sua copia quasi perfetta.
Eevee può evolversi in diverse specie. Il suo corredo genetico è la chiave per fare luce sul mistero dell'evoluzione.
La sua struttura cellulare è simile a quella delle molecole dell'acqua. Quando si immerge diventa invisibile.
Passa dalla tristezza all'ira in un soffio. Ogni volta che ha uno sbalzo di umore si carica di elettricità.
Nel corpo ha una sacca ardente con cui trasforma l'aria che respira in fiamme e le emette dalla bocca alla temperatura di 1.700 ºC.
Si ritiene che sia l'unico Pokémon in grado di volare fino allo spazio, ma ad oggi non è ancora successo.
Pokémon preistorico rigenerato da un fossile. Nuotava nei mari primordiali agitando con maestria i suoi dieci tentacoli.
È dotato di denti affilati. Sembra che si sia estinto a causa della conchiglia troppo grande, che lo ostacolava nei movimenti.
Pokémon rigenerato da un fossile. Quando si nasconde sul fondo del mare usa gli occhi che ha sul dorso per guardarsi intorno.
È un perfetto nuotatore. Taglia la preda con le sue falci e ne succhia il sangue.
Estinto già nell'antichità, questo feroce Pokémon preistorico è stato rigenerato usando del DNA estratto da un pezzo d'ambra.
Mangia qualsiasi cosa gli capiti a tiro, anche se ammuffita, senza mai soffrire di mal di pancia.
Questo Pokémon alato leggendario congela l'umidità contenuta nell'aria invernale e fa cadere la neve.
Si dice che questo Pokémon alato leggendario appaia quando il cielo si oscura e i fulmini lacerano l'aria senza sosta.
Quando questo Pokémon alato leggendario sbatte le ali di fuoco, anche il cielo notturno si tinge di rosso.
L'esistenza di questo sfuggente Pokémon è stata accertata recentemente, quando qualcuno ne ha pescato un esemplare.
Chi lo ha incontrato racconta che questo Pokémon è circondato da un'aura misteriosa.
Si racconta che questo Pokémon viva da qualche parte nel mare e che si sposti volando, ma in realtà non si sa nulla di certo.
Il suo DNA è quasi uguale a quello di Mew. Ciò nonostante, sono agli antipodi per dimensioni e carattere.
Osservando al microscopio la pelle di Mew si può constatare che è ricoperta da una fitta peluria, corta e fine.
















































































































































































































































































































































































































































































































































































































































































Il suo corpo è composto di acciaio liquefatto. Scioglie il ferro e gli altri metalli presenti nel sottosuolo per assorbirli.
In passato era venerato perché lo si riteneva capace di generare ferro. È misteriosamente ricomparso dopo 3.000 anni di assenza.
Le zampe si sono irrobustite per sostenere il fiore sul dorso, diventato ancora più grande per via della megaevoluzione.
La straordinaria potenza che pervade il suo corpo lo rende più scuro e genera roventi fiamme che si colorano di blu.
Il legame con il suo Allenatore è la fonte del suo potere. Vanta una velocità di volo superiore a quella di un aereo a reazione.
Grazie alle sue possenti zampe può sostenere i contraccolpi del cannone sul guscio, che ha una potenza simile a quella di un carrarmato.
Anche le gambe hanno dei pungiglioni velenosi. Punge ripetutamente gli avversari con quelli degli arti e poi li finisce con quello dell'addome.
La sua forza muscolare aumenta notevolmente, permettendogli di volare senza sosta per due settimane consecutive.
Possiede baffi molto sensibili agli odori, che gli permettono di fiutare il cibo nascosto e trovarlo in un battibaleno.
Si fa portare il cibo dai Rattata che sono ai suoi ordini. Accetta solo gli alimenti più nutrienti e saporiti.









Va matto per le frittelle speciali che si fanno ad Alola. Che siano queste a nascondere il segreto della sua evoluzione?
Il suo corpo ricoperto di ghiaccio gli permette di scivolare verso l'avversario come un proiettile per colpirlo e scaraventarlo via.
Si è adattato a vivere in condizioni di freddo estremo. Dal corpo emette aria gelida con cui appuntisce i suoi aculei di ghiaccio.
Se la neve fosse un Pokémon, avrebbe il suo aspetto. Il suo soffio gelido raggiunge i -50 ºC. Alcuni lo chiamano "Ke'oke'o".
Vive su montagne coperte da nevi perenni. Appare circondato dalla bufera, e alcuni lo venerano come incarnazione di una divinità.
I tre peli metallici che gli sono cresciuti sul capo sono dovuti alla grande quantità di ferro nel terreno in cui vive.
Ognuna delle tre unità di cui è costituito ha una quantità leggermente diversa di ferro nel corpo. È per questo che le loro chiome sono differenti.
È un Pokémon intelligente e molto orgoglioso. Ha la fama di essere difficile da trattare, ma gli appassionati lo apprezzano anche per questo.
Nella foga della lotta, il suo manto meraviglioso ondeggia. È un vero spettacolo.
È abilissimo nel predire il futuro. Quando evita tutti gli attacchi del suo avversario, è perché riesce a prevederli.
La sua testa rocciosa è elettrica e magnetica. Chi lo calpesta accidentalmente viene colpito da una dolorosa scarica.
Quando rotola giù dai sentieri di montagna travolge e dà la scossa a tutto ciò che trova sul suo cammino.
Usa l'elettromagnetismo per sparare rocce elettrizzate sugli avversari. Anche se non centra il bersaglio, la scarica elettrica va a segno.
Immerso nei succhi gastrici di Shellder, Slowpoke ha risvegliato il suo potere nascosto ed è diventato un po' più vispo e molto più potente.
Adora i rifiuti più di ogni altra cosa. Digerisce immediatamente quelli che mangia e produce dei bellissimi cristalli fatti di tossine.
Dopo una bella scorpacciata di rifiuti, il suo cibo preferito, i colori sul suo corpo si fanno più vividi e brillanti.
Può attraversare dimensioni parallele per arrivare ovunque. Una volta le sue zampe sono spuntate da una parete, creando il panico tra gli astanti.
Il forte sole di Alola ha risvegliato il potenziale nascosto di Exeggcute, facendolo evolvere in questa forma.
Ha trasformato lo spirito della defunta madre in fiamme e trascorre le sue notti a danzare in memoria dei compagni perduti.

Il piccolo è cresciuto di colpo grazie all'energia della megaevoluzione e lotta insieme alla madre in un gioco di squadra che lascia senza fiato.
È orgoglioso delle sue corna, con cui riesce a sollevare avversari dieci volte più pesanti di lui, per poi alzarsi in volo come se niente fosse.
Si abbandona ai suoi istinti più selvaggi, distruggendo qualsiasi cosa. Dà retta soltanto a un Allenatore di cui si fida veramente.

La megaevoluzione ha riattivato completamente i suoi geni. Le pietre che ricoprono il suo corpo sono più dure dei diamanti.
I suoi muscoli sono potenziati dai poteri psichici e può percorrere 100 m in due secondi. La sua stretta esercita una pressione di una tonnellata.
Il suo corpo si è rimpicciolito, ma la sua potenza è aumentata a dismisura. Gli basta concentrarsi appena per fare a pezzi un intero edificio.











































































































































































































































































