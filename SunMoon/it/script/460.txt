Benvenutoa, <var>!
Grazie di cuore per tutto quello che hai fatto per la signorina Lylia e la direttrice Samina.
La signorina Lylia mi ha chiesto di parlarti personalmente. Vuole che ti spieghi perché lei e la direttrice sono partite per Kanto.
Come saprai, la signora Samina si trova in uno stato di salute precario. Il motivo non è chiaro: forse a causa delle neurotossine di Nihilego o delle conseguenze della fusione... o per un eccesso di Potere Z...
Una cosa è certa: sia il corpo che lo spirito ne hanno risentito, tanto che la signora è in uno stato di incoscienza quasi permanente.
Ma la signorina Lylia ha trovato in un libro un'informazione che ci dà qualche speranza.
A Kanto vive un ricercatore di nome Bill, l'ideatore del Sistema Memoria Pokémon.
Sembra che Bill in uno dei suoi esperimenti fosse riuscito a fondersi con un Pokémon!
Proprio come Samina!
Oh... Che follia!
Esatto. A quanto pare, quello della signora Samina non è l'unico caso!
Già... Chissà cosa passa per la testa a un genio capace di creare il Sistema Memoria Pokémon...
Ma Bill riuscì a separarsi dal Pokémon grazie al Teletrasporto, un congegno da lui ideato, e a un programma di separazione cellulare.
La signorina Lylia spera di poter usare lo stesso sistema per eliminare le tossine ancora presenti nel corpo della direttrice. Così ha deciso di portare sua madre a Kanto.
Quando la signorina Lylia e il signorino Iridio se ne andarono dall'Æther Paradise, fu un brutto colpo per tutti noi che li avevamo visti crescere... Ma siamo davvero orgogliosi di loro! Hanno dimostrato di essere due ragazzi in gamba.
Iridio ha persino imparato a rammendare da sé i vestiti strappati da Tipo Zero! E pensare che fino a poco tempo fa era servito e riverito come un principino...
Oh, ma ti sto trattenendo con le mie chiacchiere! Tieni, per ringraziarti del tuo prezioso aiuto!
... Ed eccone un'altra!
Ora devo lasciarti, devo tornare al mio lavoro nel Laboratorio Segreto B.
