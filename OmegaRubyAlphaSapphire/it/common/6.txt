
È possibile vedere Bulbasaur mentre schiaccia un pisolino sotto il sole. Ha un seme piantato sulla schiena. Grazie ai raggi solari il seme cresce ingrandendosi progressivamente.
C'è un germoglio piantato nella schiena di Ivysaur. Per sopportarne il peso, le zampe e il corpo crescono robusti. Quando inizia a passare più tempo esposto al sole, significa che il germoglio sboccerà presto in un grande fiore.
C'è un grande fiore sulla schiena di Venusaur. Si dice che i colori diventino più vividi con il giusto nutrimento e i raggi solari. Il suo profumo calma le reazioni emotive delle persone.
La fiamma sulla punta della coda indica il suo stato emotivo. Se la fiamma ondeggia significa che Charmander si sta divertendo. Quando il Pokémon si infuria, la fiamma arde violentemente.
Charmeleon distrugge il nemico senza pietà con i suoi artigli affilati. Quando incontra un avversario molto forte diventa aggressivo. In questo stato di grande agitazione la fiamma della coda diventa di colore bianco bluastro.
Charizard solca i cieli in cerca di nemici molto forti. Riesce a emettere fiammate di un calore tale da fondere ogni cosa. Tuttavia, non rivolge mai le sue micidiali lingue di fuoco contro avversari più deboli di lui.
La corazza di Squirtle non serve soltanto da protezione. La particolare forma arrotondata e le scanalature superficiali lo aiutano a minimizzare l'attrito dell'acqua per nuotare ad alta velocità.
La grande coda di Wartortle è coperta da una folta pelliccia, che diventa sempre più scura con l'avanzare dell'età. I graffi sulla corazza indicano la potenza di questo Pokémon come lottatore.
Blastoise è dotato di cannoni ad acqua che fuoriescono dalla corazza. I getti emessi sono così precisi da riuscire a colpire un bersaglio a una distanza di 50 m.
Caterpie mangia voracemente. È in grado di divorare foglie più grandi del suo stesso corpo in pochi istanti. Questo Pokémon emette un odore terrificante dalle antenne.
La corazza di questo Pokémon è dura come una lastra di ferro. Metapod non si muove molto. Sta immobile per preparare il morbido interno della dura corazza all'evoluzione.
Butterfree è dotato di abilità molto raffinate per individuare il delizioso nettare dei fiori. Riesce a trovare, estrarre e trasportare il nettare dai fiori in boccio al nido anche per 10 km.
Weedle ha un senso dell'olfatto estremamente sviluppato. Riesce a distinguere le sue foglie preferite da quelle che lo disgustano semplicemente annusandole con il grande naso rosso.
Kakuna rimane praticamente immobile abbarbicato agli alberi. Tuttavia, internamente è intento a preparare la sua futura evoluzione. Lo si può capire dall'intensità del calore sviluppato dal guscio.
Beedrill difende strenuamente il proprio territorio. Per ragioni di sicurezza nessuno può avvicinarsi al suo nido. Se vengono disturbati, questi Pokémon attaccano violentemente in sciami.
Pidgey ha un senso dell'orientamento molto sviluppato. È sempre in grado di ritornare al suo nido, anche quando si spinge molto lontano dal suo ambiente abituale.
Pidgeotto delimita come proprio un territorio immenso, che difende controllandolo costantemente. Se tale territorio viene invaso, questo Pokémon non ha pietà nel punire i nemici con i suoi artigli affilati.
Questo Pokémon è caratterizzato da uno stupendo piumaggio dai colori vivaci e brillanti. Molti Allenatori sono colpiti dall'evidente bellezza delle piume sulla testa. Per questo spesso scelgono Pidgeot come loro Pokémon.
Rattata è estremamente cauto. Anche quando dorme tiene sempre le orecchie tese, muovendole come sonde. Non ha particolari esigenze di habitat: costruisce la propria tana ovunque.
Le potenti zanne di Raticate crescono in continuazione. Per ridurne la crescita rode rocce e tronchi. Spesso si vedono i segni delle sue zanne anche sui muri delle case.
Spearow emette un grido molto acuto, percepibile anche a 1 km di distanza. Quando questo grido riecheggia nei dintorni, questo Pokémon intende avvertire i suoi simili di un pericolo imminente.
Fearow è caratterizzato da un collo e un becco molto lunghi, dalla forma ottimale per la cattura della preda a terra o in acqua. Muove agilmente il becco lungo e affusolato per stanare la preda.
Ekans si attorciglia a spirale per riposarsi. In questa posizione riesce a reagire alle insidie provenienti da ogni parte grazie alla testa sollevata e allo sguardo fulminante.
Questo Pokémon è così forte da riuscire a stritolare qualsiasi cosa col corpo, persino un bidone in acciaio. Se Arbok si avvinghia a un nemico è impossibile sfuggire a questa morsa fatale.
Pikachu immagazzina l'elettricità nelle guance. Pare che queste si ricarichino durante la notte quando dorme. Talvolta emette delle scariche elettriche al risveglio mentre è ancora assonnato.
Raichu emana una debole carica elettrica da tutto il corpo rilucendo così nell'oscurità. Scarica l'elettricità piantando la coda nel terreno.
Sandshrew ha una corazza estremamente secca e dura. Può chiudersi a sfera e rotolare per difendersi dagli attacchi. Quando cala la notte, si nasconde nella sabbia del deserto per dormire.
Sandslash arrotola il proprio corpo come fosse una sfera ricoperta di grandi aculei, che usa in lotta per far tentennare il nemico. Poi gli si scaglia contro per colpirlo selvaggiamente con gli artigli affilati.
Gli aculei di Nidoran♀ secernono un potente veleno. Si pensa che si siano sviluppati per proteggere questo Pokémon dal corpo minuto. Quando è adirato, rilascia una potente tossina dal corno.
Quando questi Pokémon si riuniscono con gli amici e la famiglia, tengono i loro aculei a debita distanza per evitare di ferirsi a vicenda. Se allontanati dal branco, diventano nervosi e irascibili.
Il corpo di Nidoqueen è racchiuso in una corazza durissima. Riesce a scagliare i nemici lontano con un colpo secco. Questo Pokémon dà il massimo di sé quando difende i propri cuccioli.
Nidoran♂ ha sviluppato dei muscoli per muovere liberamente le orecchie in qualsiasi direzione. Così, questo Pokémon è in grado di percepire anche il più flebile fruscio.
Nidorino è dotato di un corno più duro del diamante. Quando percepisce una presenza ostile, gli si rizzano immediatamente tutti gli aculei sulla schiena. A questo punto sfida il nemico con tutta la sua forza.
La possente coda di Nidoking è dotata di un enorme potere distruttivo. Con un solo colpo riesce ad abbattere un pilone metallico. Quando si scatena non c'è modo di fermare la sua furia.
In ogni notte di luna piena questi Pokémon escono in gruppo a giocare. All'alba i Clefairy tornano stanchi nella quiete delle loro tane montane e vanno a dormire stretti fra loro.
Clefable si muove saltellando leggero come se fluttuasse sorretto dalle sue ali. Così riesce anche a camminare sull'acqua. È solito passeggiare sui laghi in silenziose notti di luna piena.
All'interno del corpo di Vulpix brucia una fiamma inestinguibile. Di giorno, quando sale la temperatura, questo Pokémon emette fiamme dalla bocca per evitare il surriscaldamento del proprio corpo.
Narra la leggenda che Ninetales sia nato dalla fusione di nove maghi dai sacri poteri in un'unica creatura. Questo Pokémon estremamente intelligente riesce a capire il linguaggio umano.
Quando canta, Jigglypuff non si ferma a prendere fiato. Se lotta contro un nemico che non si addormenta facilmente, non respira rischiando così di esaurire tutte le sue energie.
Wigglytuff è molto elastico. Se respira profondamente, questo Pokémon riesce a gonfiarsi praticamente all'infinito. Una volta gonfio, Wigglytuff rimbalza leggero come un pallone.
Zubat evita la luce del sole perché nociva per la sua salute. Durante il giorno sta rintanato in grotte o sotto i cornicioni di vecchie case, dormendo appeso a testa in giù.
Golbat azzanna i nemici con i suoi quattro canini e ne beve il sangue. È particolarmente attivo nel buio pesto delle notti senza luna e vola attaccando le persone e gli altri Pokémon.
Oddish cerca suolo fertile e ricco di sostanze nutritive per piantarvi le radici. Si dice che durante il giorno, quando è fisso nel terreno, le sue zampe si trasformino prendendo la forma delle radici degli alberi.
Dalla bocca di Gloom fuoriesce una resina maleodorante e disgustosa. Evidentemente adora questo fetido olezzo, poiché lo annusa avidamente producendo poi altra resina.
Vileplume ha i petali più grandi al mondo. Li usa per attirare la preda per poi ricoprirla di spore velenose. Una volta immobilizzata la preda, il Pokémon la cattura e la divora.
Paras ha sulla schiena dei funghi parassiti chiamati tochukaso, che crescono traendo nutrimento dal Paras ospite. Sono molto apprezzati come farmaco di longevità.
I Parasect agiscono in gruppo e sono noti per la loro abilità di infestare gli alberi traendo nutrimento da tronchi e radici. Quando muore un albero infestato, ne cercano subito un altro.
Si dice che per proteggersi Venonat abbia sviluppato una pelliccia sottile e irsuta che ricopre il suo corpo. Nemmeno la preda più piccola può sfuggire ai suoi occhi enormi.
Venomoth è un Pokémon notturno, cioè attivo soltanto di notte. Le sue prede favorite sono i piccoli insetti che si raggruppano attorno ai lampioni attratti dalla luce nel buio.
Diglett è allevato in molte aziende agricole. La ragione è semplice: quando questo Pokémon scava, lascia il suolo perfettamente arato per la semina. Il suolo è poi pronto per la coltivazione di squisite verdure.
Dugtrio è un Pokémon formato da tre unità legate in un solo corpo. Ogni trio è un'unica mente pensante. Le tre unità collaborano scavando instancabilmente.
Meowth ritira i suoi artigli affilati all'interno delle zampe per poter aggirarsi furtivo camuffando le tracce. Per qualche oscura ragione questo Pokémon è attratto dalle monetine che splendono alla luce.
Persian è dotato di sei baffetti furbi che gli conferiscono un aspetto forte. I baffi captano ogni movimento dell'aria riconoscendo presenze vicine. Se afferrato per i baffi, diventa docile.
Quando usa i suoi misteriosi poteri, Psyduck se ne dimentica subito. Apparentemente non riesce a ricordarsene perché entra in uno stato innaturale molto simile a un sonno profondo.
Golduck è il più veloce nuotatore tra tutti i Pokémon. Nuota senza fatica anche nel mare agitato e tempestoso. Talvolta salva naufraghi dai relitti affondati in alto mare.
Quando Mankey inizia a tremare e la sua respirazione nasale diventa pesante significa che si sta infuriando. Tuttavia, a causa dei suoi repentini attacchi d'ira, è impossibile per chiunque sfuggire alla sua furia.
Quando Primeape s'infuria, la circolazione sanguigna si fa intensa, irrobustendo i suoi muscoli. Allo stesso tempo, tuttavia, perde anche la sua lucidità e intelligenza.
Growlithe ha un senso dell'olfatto molto sviluppato: una volta annusato qualcosa non scorda più quell'odore. Sfrutta questa dote per determinare le emozioni delle altre creature.
Arcanine è noto per la sua velocità. Si dice sia in grado di percorrere 10.000 km in un giorno e una notte. Il fuoco che arde indomabile nel suo corpo è fonte di forza.
Poliwag ha una pelle molto sottile, attraverso cui è possibile intravedere i suoi organi interni spiraliformi. Nonostante il suo esiguo spessore, la pelle è molto elastica. Anche le zanne più affilate non riescono a lacerarla.
La superficie del corpo di Poliwhirl è sempre umida e unta di fluido oleoso. Grazie a questa pellicola viscida, nella lotta riesce a sfuggire agilmente alle grinfie del nemico.
Poliwrath è dotato di muscoli molto sviluppati e robusti. Per quanto si alleni, non si stanca mai. Questo Pokémon è così infaticabile e forte che riesce ad attraversare a nuoto interi oceani.
Abra ha bisogno di 18 ore di sonno al giorno. In caso contrario perde le sue abilità telecinetiche. Se attaccato, Abra fugge usando Teletrasporto mentre dorme.
Kadabra tiene in mano un cucchiaio d'argento per amplificare le onde alfa nel suo cervello. Si dice che senza cucchiaio i suoi abituali poteri telecinetici siano dimezzati.
Il cervello di Alakazam cresce in continuazione, moltiplicando all'infinito le cellule cerebrali. Questo gli assegna un sorprendente QI di 5000. Ricorda nei minimi dettagli ogni evento accaduto nel mondo.
Machop si allena sollevando un Graveler come fosse un attrezzo ginnico. Esistono Machop che girano il mondo nel tentativo di imparare ogni tipo di arte marziale.
Machoke si allena ogni giorno con esercizi di body building, aiutando l'uomo nei lavori fisicamente pesanti. Nei giorni di riposo, si reca in campagna o in montagna per allenarsi ancora.
Machamp è noto per la sua maestria nella pratica di tutte le arti marziali. Se afferra il nemico con le sue quattro braccia possenti, la lotta è già decisa. Lo sventurato avversario verrà infatti scagliato ben oltre l'orizzonte.
Il corpo esile e flessibile di Bellsprout gli consente di piegarsi e oscillare per evitare ogni attacco, anche violento. Dalla bocca sputa un fluido corrosivo in grado di sciogliere anche il ferro.
Weepinbell è dotato di un grande uncino posteriore. Di notte lo usa per appendersi a un ramo e mettersi a dormire. Talvolta, agitandosi nel sonno, si sveglia al suolo.
Victreebel è dotato di una lunga liana che parte dalla testa. Il Pokémon la sventola e la agita come fosse un'esca per attirare la preda. Quando la preda ignara si avvicina, il Pokémon la inghiotte in un sol boccone.
Tentacool assorbe la luce solare e la rifrange usando l'acqua che ha nel corpo per convertirla in raggi energetici. Successivamente emette questi raggi dalla piccola sfera rossa che ha sulla testa.
Tentacruel è dotato di tentacoli che si allungano e accorciano in base alle sue esigenze. Intrappola la preda con i tentacoli e la indebolisce con un potente veleno. Riesce a catturare fino a 80 prede contemporaneamente.
Quando Geodude dorme profondamente si nasconde parzialmente nel terreno. Non si sveglia neanche se i passanti lo calpestano involontariamente. La mattina questo Pokémon rotola a valle in cerca di cibo.
Il cibo preferito da Graveler sono le rocce. Infatti è capace di risalire un monte dalla base alla cima, sgranocchiando rocce tutto il tempo. Una volta raggiunta la cima, si lancia in discesa rotolando.
Golem è noto per rotolare in discesa lungo il pendio dei monti. Per evitare che finisca dentro le case a valle, sono stati creati dei canaloni sui pendii dei monti per guidarne il percorso durante la discesa.
Ponyta è molto debole alla nascita e riesce a malapena a reggersi in piedi. Poi si rinforza a furia di inciampare e cadere, cercando di tenere il passo dei suoi genitori.
Rapidash si vede comunemente galoppare in campagne e pianure. Quando si lancia a tutta velocità la sua criniera infuocata brilla e arde mentre galoppa fino a 240 km/h.
Slowpoke usa la coda per pescare la preda, immergendola in acqua dalle rive dei fiumi. Tuttavia, spesso dimentica cosa stava facendo e trascorre giorni interi a ciondolare vicino ai corsi d'acqua.
Slowbro ha uno Shellder saldamente attaccato alla coda, che quindi non può più essere usata per pescare. Così Slowbro può essere visto nuotare di malavoglia per catturare una preda.
Magnemite fluttua a mezz'aria emanando onde elettromagnetiche dai suoi elementi laterali. Queste onde bloccano la forza di gravità. Il Pokémon non riesce a rimanere sospeso dopo aver esaurito la carica elettrica.
Magneton emette una potente carica magnetica fatale per gli strumenti elettronici e di precisione. Per questo motivo molte città impongono ai cittadini di tenere questi Pokémon nelle Poké Ball.
Farfetch'd ha sempre con sé il gambo di qualche pianta. Pare che alcuni gambi siano migliori di altri. Spesso lotta con altri Pokémon per avere i gambi migliori.
Le due teste di Doduo contengono lo stesso identico cervello. Secondo uno studio scientifico sono stati riportati rari casi di Doduo con cervelli diversi.
Pare che Dodrio non abbia soltanto tre teste, ma anche altri organi triplici: ha infatti anche tre cuori e sei polmoni che gli consentono di percorrere grandi distanze senza sosta.
Seel caccia le prede nel mare gelido sotto le lastre di ghiaccio. Per respirare apre un foro nel ghiaccio usando la protuberanza appuntita sulla sommità del capo.
Dewgong adora riposare su una gelida lastra di ghiaccio. In passato i marinai confondevano il profilo di questo Pokémon addormentato sulla superficie gelata con una sirena.
Grimer proviene dal fango depositato sui fondali inquinati. Infatti ama tutto ciò che è sudicio e tossico. Emana continuamente un fluido batterico velenoso da ogni parte del corpo.
Questo Pokémon si ciba di qualunque cosa sia sudicia e ripugnante. Le città più inquinate, dove la popolazione getta i rifiuti in strada, sono un luogo di ritrovo frequente per i Muk.
Di notte Shellder usa la sua lingua larga per scavare una buca sul fondo del mare e infilarcisi per dormire. Quando dorme chiude la conchiglia ma lascia la lingua fuori a penzoloni.
Cloyster è in grado di nuotare in mare aperto, ingerendo acqua dalla bocca per poi espellerla violentemente a mo' di propulsore. Questo Pokémon usa lo stesso metodo per sparare punte dalla conchiglia.
Gastly è composto prevalentemente di sostanze gassose. Se esposto al vento forte il suo corpo gassoso si disperde subito. Gruppi di questi Pokémon si radunano sotto i cornicioni per ripararsi dal vento.
Haunter è un Pokémon pericoloso. Se lo si vede far cenni mentre fluttua nell'oscurità, è meglio fuggire, poiché il Pokémon cercherà di leccare il malcapitato e succhiargli la vita.
Talvolta, nelle notti buie, può accadere che un passante sia improvvisamente assalito dalla propria ombra. È opera di Gengar, che usa avvicinarsi fingendosi un'ombra.
Onix nel cervello ha una calamita, che agisce da bussola per consentirgli di non perdere l'orientamento mentre scava sottoterra. Con il passare del tempo il suo corpo diventa sempre più smussato e levigato.
Drowzee è solito nutrirsi dei sogni degli altri mentre dormono, estraendoli dalle loro narici. Se durante il sonno si avverte prurito al naso, significa che Drowzee è già all'opera.
Hypno tiene in mano un pendolo. Il movimento oscillatorio e i riflessi del pendolo fanno cadere l'avversario in un profondo stato d'ipnosi. Cercando la preda il Pokémon si prepara lucidando il pendolo.
Krabby vive in spiaggia, nascosto in buche scavate nella sabbia. Sulle spiagge molto sabbiose, dove scarseggia il cibo, è possibile vedere questi Pokémon attaccarsi a vicenda in difesa del proprio territorio.
Kingler è dotato di un'enorme chela, che brandisce nell'aria per comunicare con i suoi simili. Tuttavia, dato il notevole peso della chela sovradimensionata, il Pokémon si stanca in fretta.
Voltorb è estremamente sensibile, esplode alla minima sollecitazione. Si dice che sia stato creato esponendo una Poké Ball a una forte carica energetica.
Una delle caratteristiche di Electrode è la sua affinità con l'elettricità. Si tratta di un Pokémon problematico che spesso si raduna attorno alle centrali elettriche per trarre nutrimento dall'elettricità appena generata.
Questo Pokémon è costituito da un nucleo compatto formato da sei uova, che girano vorticosamente attraendosi a vicenda. Quando i gusci iniziano a rompersi, Exeggcute è prossimo all'evoluzione.
Exeggutor è originario dei tropici. Le teste crescono costantemente se esposte a forte luce solare. Pare che quando le teste cadono, si uniscano per formare un Exeggcute.
Cubone si strugge per la madre che non rivedrà mai più. Piange alla luna piena che somiglia molto alla madre. Le macchie sul teschio che indossa sono dovute alle lacrime copiose.
Marowak si evolve da Cubone dopo aver superato il lutto per la perdita della madre ed essersi fatto forte. Questo Pokémon dall'animo forgiato e temprato non si fa prendere facilmente dallo sconforto.
Le zampe di Hitmonlee sono estremamente elastiche. Usandole a mo' di molla, si scaglia sul nemico con calci rovinosi. Dopo la lotta si strofina le zampe e scioglie i muscoli per recuperare le forze.
Si dice che Hitmonchan abbia l'animo di un pugile destinato a partecipare al campionato mondiale. Questo Pokémon ha uno spirito indomito e non demorde mai di fronte alle avversità.
Quando Lickitung si trova di fronte a qualcosa di nuovo, istintivamente lo assaggia con una leccata. È dotato infatti di una memoria legata al gusto e alla consistenza degli oggetti. Non ama i sapori aspri.
Koffing è costituito da sostanze velenose. Mischia tossine con rifiuti putrefatti per scatenare reazioni chimiche che generano un micidiale gas velenoso. Con l'aumento della temperatura, sale la quantità di gas prodotto da Koffing.
Weezing gonfia e sgonfia ritmicamente il suo duplice corpo per miscelare i gas tossici all'interno. Più a lungo vengono mescolati i gas, più nocive diventano le tossine. Anche il Pokémon diventa ancora più putrido.
Il cervello di Rhyhorn è così piccolo che durante la corsa il Pokémon non riesce neanche a ricordare dov'era diretto. A volte gli capita di ricordare di aver distrutto qualcosa.
Rhydon è dotato di un corno che usa a mo' di trapano. Serve a distruggere rocce e massi. Talvolta questo Pokémon s'imbatte in rivoli di magma, ma la sua pelle-armatura lo protegge dall'eccessivo calore.
Ogni giorno Chansey depone uova molto nutrienti. Queste uova sono così buone da far tornare l'appetito a chi lo ha perso.
Se afferrate, le liane di Tangela si staccano con facilità, ma in modo indolore, consentendo così una pratica scappatoia. Le liane cadute vengono sostituite da quelle nuove il giorno dopo.
Vedendo un cucciolo di Kangaskhan giocare per conto suo, non bisogna mai disturbarlo o cercare di catturarlo. Il suo genitore, infatti, è sicuramente nei paraggi e potrebbe reagire molto violentemente.
Avvertendo il pericolo, Horsea spruzza istintivamente una nube d'inchiostro nero dalla bocca, tentando poi la fuga. Questo Pokémon nuota agitando abilmente la pinna sulla schiena.
Roteando turbinosamente, Seadra genera vortici così forti da riuscire a inghiottire persino un peschereccio. In questo modo il Pokémon indebolisce le prede e poi le inghiotte intere.
Goldeen ama nuotare libero in fiumi e laghetti. Se messo in acquario, questo Pokémon riesce a fuggire spaccando anche il vetro più spesso con un colpo secco del suo corno.
Seaking protegge gelosamente le sue uova. Il maschio e la femmina si danno il cambio attorno alla tana e alle uova. Le uova vengono sorvegliate per oltre un mese.
Pare che la notte Staryu comunichi con le stelle facendo brillare il suo nucleo rosso al centro del corpo. In caso di perdita di qualche appendice questo Pokémon riesce a rigenerarla senza problemi.
Starmie nuota roteando vorticosamente il corpo a stella come fosse l'elica di una nave. Il suo nucleo brilla in sette diversi colori.
Mr. Mime è un esperto di mimica. La sua gestualità e i suoi movimenti convincono l'osservatore dell'esistenza di oggetti invisibili, che saranno percepiti come concreti e reali.
Scyther è veloce come una saetta. La sua rapidità migliora l'efficacia delle due falci sulle zampe anteriori. Infatti riesce a tranciare con un colpo secco persino un tronco secolare.
Jynx avanza oscillando e ancheggiando ritmicamente come in una specie di danza tesa ad ammaliare il nemico. Chi vede questo Pokémon è costretto a iniziare la stessa danza senza pensare a cosa sta facendo.
All'arrivo di un temporale questi Pokémon si raggruppano e a gara scalano le vette più alte sperando di riuscire a prendere qualche fulmine. Alcune città usano gli Electabuzz al posto dei parafulmini.
In lotta, Magmar sputa fiamme roventi da tutto il corpo per intimidire l'avversario. La sua furia irruente provoca ondate di calore che bruciano tutta la vegetazione attorno a lui.
Pinsir è dotato di due chele enormi sul capo, dalla cui superficie sporgono aculei. Questi vengono conficcati nel corpo del nemico quando le chele si chiudono, per impedirne la fuga.
Questo Pokémon è molto insofferente e sempre alla ricerca della rissa. Se non trova un avversario con cui lottare, Tauros si lancia contro grossi tronchi per abbatterli e calmarsi.
Nella lotta Magikarp è inutile, poiché può solo sguazzare. Infatti è considerato debole. In realtà si tratta di un Pokémon molto robusto che sopravvive in tutte le acque, anche le più inquinate.
Quando Gyarados s'infuria, la sua indole feroce e violenta non si placa finché non ha incendiato ogni cosa. Ci sono testimonianze di sfuriate di questo Pokémon durate anche un mese intero.
L'uomo ha portato Lapras alla sua quasi totale estinzione. Si dice che la sera lo si senta cantare malinconico per richiamare i suoi pochi simili ancora in vita.
Ditto cambia la sua struttura cellulare per assumere molte altre forme. Tuttavia, quando si affida solo alla sua memoria, talvolta dimentica dettagli importanti.
Eevee è dotato di un instabile corredo genetico che muta in base all'habitat naturale in cui è integrato. Le radiazioni di diverse pietre scatenano l'evoluzione di questo Pokémon.
Vaporeon, frutto di una mutazione naturale, ha sviluppato pinne e branchie per poter vivere sott'acqua. Questo Pokémon ha la capacità di sfruttare l'acqua a suo vantaggio.
Le cellule di Jolteon generano un basso potenziale elettrico, che viene tuttavia amplificato dall'elettricità statica della sua pelliccia, da cui scatena fulmini. La pelliccia arruffata è fatta di aghi caricati elettricamente.
La morbida pelliccia di Flareon ha uno scopo ben preciso: libera calore nell'aria in modo da abbassare la temperatura corporea, che nel caso di questo Pokémon può raggiungere anche 900 °C.
Porygon è in grado di regredire ai suoi codici di programmazione originari ed entrare nel cyberspazio. Questo Pokémon è dotato di un sistema antipirateria per evitarne la duplicazione illecita.
Omanyte è uno degli antichi Pokémon estinti, recentemente rigenerati dall'uomo. In caso di aggressione da parte di un nemico, si ritira all'interno della sua dura corazza.
Omastar usa i suoi tentacoli per catturare la preda. Si pensa che si sia estinto a causa della conchiglia ormai troppo pesante e ingombrante, che rendeva i suoi movimenti lenti e difficoltosi.
Kabuto è stato rigenerato da un fossile, sebbene in rarissimi casi siano stati scoperti esemplari viventi. Il Pokémon non ha subito alcuna mutazione nell'arco di oltre 300 milioni di anni.
Nell'antichità Kabutops cacciava le prede nuotando sott'acqua. Pare che il Pokémon si stesse adattando alla vita sulla terraferma, come confermano le mutazioni su branchie e zampe.
Aerodactyl risale all'epoca dei dinosauri. È stato rigenerato da materiale genetico estratto dall'ambra. Si suppone che in tempi antichi fosse considerato il signore dei cieli.
La giornata tipica di Snorlax consiste in nient'altro che mangiare e dormire. È un Pokémon così docile che i bambini usano la sua enorme pancia come parco giochi.
Articuno è un Pokémon uccello leggendario, perfettamente a suo agio tra i ghiacci. Quando batte le ali, l'aria circostante diventa gelida. Per questo motivo, quando nevica, si dice che sia passato di lì.
Zapdos è un Pokémon uccello leggendario, perfettamente in grado di gestire l'elettricità. Acquista forza ed energia se colpito da qualche fulmine.
Moltres è un Pokémon uccello leggendario, perfettamente in grado di gestire il fuoco. Se rimane ferito, si dice che si immerga nel magma liquido di un vulcano per ardere e tornare in salute.
Dratini fa la muta cambiando continuamente la pelle vecchia, perché l'energia vitale del suo corpo aumenta fino a raggiungere livelli incontrollabili.
Dragonair accumula un'enorme quantità d'energia all'interno del corpo. Si dice che sia in grado di mutare le condizioni meteorologiche circostanti scaricando energia dai cristalli del collo e della coda.
Dragonite è in grado di fare il giro del mondo in sole 16 ore. È un Pokémon buono e mansueto che guida fino alla terraferma le navi prossime al naufragio.
Mewtwo è stato creato grazie a una manipolazione genetica. Tuttavia, sebbene la scienza sia riuscita a creare un corpo di Pokémon, ha fallito nell'intento di dare a Mewtwo un animo generoso.
Si dice che Mew possegga il patrimonio genetico di tutti i Pokémon. È in grado di rendersi invisibile, quando vuole, in modo da non farsi notare nemmeno da vicino.
Nella lotta, Chikorita sventola la sua foglia in modo da tenere a bada il nemico. Tuttavia, la foglia emana anche un aroma dolce, che calma il Pokémon avversario, creando un'atmosfera gradevole e rilassata tutt'attorno.
Il collo di Bayleef è agghindato da foglie, dentro cui è presente il piccolo germoglio di un albero. L'aroma emanato da questo germoglio ha un effetto energizzante sull'uomo.
L'aroma del fiore di Meganium placa le emozioni. Nella lotta questo Pokémon emana un profumo con effetto calmante per smorzare l'aggressività del nemico.
Cyndaquil si protegge grazie alle fiamme che gli ardono sul dorso. Le fiamme divampano impetuose se il Pokémon è adirato. Tuttavia, quando è stanco diventano fiammelle innocue dalla combustione incompleta.
Quilava tiene a bada il nemico grazie all'intensità delle sue fiamme e a getti di aria rovente. Questo Pokémon sfrutta la sua estrema destrezza per evitare gli attacchi anche mentre ustiona il nemico.
Typhlosion si nasconde avvolto da una lucente nube di calore creata dalle sue fiamme roventi. Questo Pokémon crea esplosioni spettacolari che riducono in cenere ogni cosa.
Nonostante il suo corpicino minuto, le mascelle di Totodile sono molto potenti. Sebbene creda solo di giocare, il suo morso è così forte e pericoloso da causare serie ferite.
Una volta azzannato il nemico, Croconaw non molla la presa facilmente. Le zanne a punta ricurva all'indietro, a mo' di amo da pesca, rendono impossibile estrarle quando sono conficcate in profondità.
Feraligatr spaventa il nemico spalancando la sua bocca enorme. Nella lotta pesta pesantemente il terreno con le sue possenti zampe posteriori per scagliarsi contro il nemico a un'incredibile velocità.
Sentret dorme soltanto se un suo simile rimane vigile. La vedetta allerta gli altri al primo segnale di pericolo. Se viene allontanato dal branco, questo Pokémon non riesce più a dormire dalla paura.
Furret è di esile costituzione. Quando è attaccato riesce a scappare intrufolandosi in ogni fessura. Nonostante i suoi arti corti, questo Pokémon è molto agile e rapido nei movimenti.
Hoothoot è dotato di un organo interno che percepisce e segue la rotazione terrestre. Grazie a questo speciale organo inizia a urlare esattamente alla stessa ora ogni giorno.
Noctowl non manca mai la cattura di una preda nell'oscurità. L'infallibilità gli deriva dall'acutissima vista, che gli consente di vedere anche alla luce più flebile, e dalle ali morbide e soffici, silenziosissime in volo.
Dalla giuntura delle zampe col corpo Ledyba secerne un fluido aromatico usato per comunicare con i suoi simili. Questo Pokémon comunica le sue sensazioni alterando l'odore del fluido.
Si dice che in luoghi dall'aria pura e dal cielo terso e stellato vivano moltissimi Ledian. Ciò è dovuto alla loro abitudine di usare la luce delle stelle come fonte energetica.
La ragnatela tessuta da Spinarak può essere considerata il suo secondo sistema nervoso. Infatti, pare che questo Pokémon riesca a capire la natura della sua preda dalle leggere vibrazioni di tale ragnatela.
Le zampe di Ariados sono dotate di artigli uncinati che gli consentono di aggrapparsi a soffitti e pareti. Questo Pokémon intrappola il nemico con la sua ragnatela sottile e robusta.
Crobat si avvicina furtivo alla preda con le sue ali silenziosissime. Questo Pokémon si riposa aggrappato ai rami degli alberi con le zampe posteriori, che servono anche da ali.
Le due antenne di Chinchou contengono cellule che generano un'elettricità incredibile, tanto forte da farlo vibrare tutto.
Lanturn emette una luce intensa. Osservando il mare da un'imbarcazione, di notte, è possibile scorgere la sua luce risalire dagli abissi dov'è solito nuotare. Il mare assume l'aspetto d'un cielo stellato.
Quando Pichu gioca con i suoi simili, la sua elettricità crea una pioggia di scintille, scontrandosi con quella degli altri. In questo caso, inizia a lacrimare accecato dalla luce delle scintille.
In notti con molte stelle cadenti, è facile vedere molti Cleffa danzare in cerchio. Ballano per tutta la notte fermandosi soltanto alle prime luci dell'alba per dissetarsi bevendo le gocce di rugiada.
Igglybuff, così morbido e soffice, sembra fatto di gommapiuma rosa. Il suo corpo emana un lieve aroma che placa le emozioni e l'aggressività del nemico.
Togepi ricava la sua energia dai nobili sentimenti di affetto e generosità emanati dai Pokémon e dall'uomo. Togepi immagazzina le sensazioni di felicità dentro il suo guscio e le divide con gli altri.
Togetic pare essere un Pokémon di buon auspicio. Quando riconosce un cuore puro, si dice che condivida la sua felicità con questa persona.
Natu ha una spiccata attitudine al salto. È in grado di raggiungere con un balzo rami più alti di un adulto, e si ciba dei germogli di cui va ghiotto.
Xatu è noto per la sua immobilità mentre guarda il sole stando in piedi tutto il giorno. Alcuni lo considerano un Pokémon mistico, convinti che Xatu possegga il potere di prevedere il futuro.
Il morbido manto lanoso di Mareep genera una carica elettrostatica mediante sfregamento. La luminosità della lampadina sulla punta della coda dipende dalla potenza della carica elettrica.
La qualità della lana di Flaaffy varia in modo da generare un'alta carica elettrostatica con un ridotto quantitativo di lana. Le parti scoperte e vulnerabili del suo corpo sono schermate contro le scosse.
Ampharos emana una luce così intensa da essere visibile anche dallo spazio. In passato si usava questo Pokémon per mandare segnali luminosi a persone molto lontane.
I fiori di Bellossom sono tanto più belli quanto più forte è il puzzo del Gloom da cui si evolve! Quando la sera chiude i petali significa che se ne va a dormire.
Per nutrirsi Marill pesca il cibo in riva a torrenti impetuosi, avvinghiando la coda attorno ai tronchi degli alberi. La coda di questo Pokémon è flessibile e dalla costituzione elastica.
Azumarill riesce a creare bolle d'aria in grado di aiutare un Pokémon che sta per affogare. Quando ne vede uno, Azumarill gli manda una bolla per aiutarlo a respirare.
Sudowoodo si camuffa da albero per evitare gli attacchi nemici. Tuttavia, poiché gli arti superiori sono sempreverdi, d'inverno viene scoperto facilmente.
Il pennacchio arricciato sul capo di Politoed simboleggia il suo stato di re. Si dice che più lungo e più arricciato è il pennacchio, maggiore sia il rispetto che questo Pokémon riceve dai suoi pari.
Hoppip fluttua nell'aria trasportato dal vento. Se percepisce l'avvicinarsi di una forte corrente, Hoppip unisce le foglie con quelle dei suoi simili per non essere spazzato via.
Il fiore di Skiploom sboccia quando la temperatura sale oltre i 18 °C. L'apertura del fiore dipende dalla temperatura. Per questo motivo il Pokémon è usato anche come termometro.
Jumpluff si affida alle correnti d'aria calda per attraversare il mare e volare verso terre lontane. Questo Pokémon ridiscende a terra quando incontra una corrente fredda mentre fluttua.
La coda di Aipom termina in un'appendice a forma di mano dotata di grande abilità. Tuttavia, poiché il Pokémon usa così tanto la coda, le sue vere mani sono diventate molto maldestre.
Sunkern cerca di muoversi il meno possibile per preservare le sostanze nutritive che ha immagazzinato nel corpo per la sua evoluzione. Non mangia nulla, si nutre solo di rugiada mattutina.
Sunflora converte l'energia solare in nutrimento. È attivo durante il giorno quando fa caldo. Tuttavia, appena il sole tramonta non fa più il minimo movimento.
Yanma è dotato di un campo visivo a 360 gradi senza bisogno di muovere gli occhi. Grazie alle grandi ali riesce a fermarsi improvvisamente e virare a mezz'aria. Sfrutta la sua abilità in volo per abbattere la preda al suolo.
Di solito Wooper vive in acqua. Tuttavia, talvolta si avventura sulla terraferma in cerca di cibo. In queste occasioni, si ricopre il corpo di una sostanza appiccicosa e velenosa.
In acqua Quagsire attende la preda tenendo sempre la bocca spalancata per catturare qualche ignaro malcapitato. Poiché questo Pokémon non fa molto moto, non è mai troppo affamato.
Espeon è estremamente leale nei confronti di qualsiasi Allenatore considerato all'altezza. Si dice che questo Pokémon abbia sviluppato capacità precognitive per proteggere il proprio Allenatore.
Umbreon si è evoluto grazie all'esposizione alle onde lunari. Rimane nascosto silenzioso nell'oscurità in attesa di un movimento del suo nemico. I cerchi sul corpo brillano durante l'attacco.
Murkrow era temuto e disprezzato poiché si pensava portasse sfortuna. Questo Pokémon mostra un vivo interesse per tutto ciò che luccica e brilla. Arriva persino a tentare di rubare gli anelli alle signore.
Ogni giorno Slowking cerca di comprendere e svelare i misteri del mondo. Tuttavia, pare che questo Pokémon dimentichi tutto ciò che ha imparato se perde lo Shellder che ha sul capo.
Misdreavus terrorizza le persone con un singhiozzo raccapricciante. Pare usi le sue sfere rosse per assorbire la paura dei nemici e cibarsene.
Questo Pokémon pare una lettera di un alfabeto antico. A tutt'oggi rimane un mistero chi sia comparso prima, se l'alfabeto o Unown. Sono in corso ricerche in merito ma non si sa ancora praticamente nulla.
Wobbuffet non fa altro che subire le azioni nemiche: non agisce mai per primo. Tuttavia, non sopporta di essere attaccato alla coda. In questo caso cerca di trascinare con sé il nemico usando Destinobbligato.
La testa posteriore di Girafarig contiene un cervello minuto, troppo piccolo per pensare. Tuttavia, questa testolina non dorme mai, così può rimanere di sorveglianza 24 ore su 24.
Pineco pende dal ramo di un albero e attende pazientemente l'arrivo della sua preda. Se l'albero viene scosso mentre il Pokémon mangia, Pineco cade a terra esplodendo senza preavviso.
Forretress si nasconde all'interno della sua conchiglia d'acciaio temprato. La conchiglia si apre soltanto per catturare la preda, ma il Pokémon ha una rapidità tale che non è possibile osservarne l'interno.
Dunsparce ha un trapano al posto della coda, che usa per scavare a ritroso nel terreno. È noto per la complessa forma delle tane che crea sottoterra in profondità.
Gligar fende l'aria impercettibilmente come se stesse scivolando. Questo Pokémon si aggrappa al viso del nemico usando le zampe posteriori artigliate e le possenti chele sulle zampe anteriori, poi avvelena la preda con il suo aculeo.
Steelix è noto per i suoi scavi in profondità, a distanze maggiori rispetto a Onix. Sono stati riportati record di profondità pari a 1 km sottoterra.
Mostrando le zanne e ringhiando furiosamente, Snubbull terrorizza i Pokémon più piccoli mettendoli in fuga. Tuttavia, pare intristirsi ogni volta che il nemico scappa atterrito.
Granbull è dotato di una mascella inferiore particolarmente sviluppata. A causa delle enormi e pesanti zanne deve inclinare la testa per mantenersi in equilibrio. Se spaventato, può mordere in modo inconsulto.
Qwilfish si gonfia assorbendo acqua. Poi usa la pressione dell'acqua ingerita per sparare i suoi aculei velenosi tutti insieme in un colpo solo. Non si può certo dire che sia un grande nuotatore.
Il corpo di Scizor è duro come l'acciaio. Gli attacchi più comuni non riescono neanche a scalfirlo. Sbatte le ali per regolare la propria temperatura corporea.
Shuckle si nasconde tranquillo sotto le rocce mentre mangia le bacche che ha raccolto precedentemente all'interno della sua corazza. Queste si trasformano in succo col fluido del corpo.
Heracross è dotato di artigli affilati sulle zampe inferiori, che conficca nel terreno o nella corteccia degli alberi per guadagnare stabilità mentre incorna violentemente i nemici e li scaglia lontano.
Sneasel si arrampica sugli alberi conficcando i suoi artigli uncinati nella corteccia. È sempre alla ricerca di nidi incustoditi per rubare le uova e cibarsene mentre i genitori sono assenti.
È solito inzuppare nel miele le zampe anteriori per poi succhiarle avidamente. Teddiursa produce il proprio miele dai frutti e dal polline raccolto da Beedrill.
Si dice che nelle foreste in cui vive Ursaring ci siano molti corsi d'acqua e alberi giganti dove questo Pokémon nasconde le proprie scorte di cibo. Ogni giorno si aggira nella foresta alla ricerca di alimenti.
Nel corpo di Slugma non scorre nemmeno una goccia di sangue, bensì magma rovente, che garantisce l'apporto di ossigeno e sostanze nutritive fondamentali per i suoi organi.
La temperatura corporea di Magcargo si aggira attorno ai 10.000 °C. A contatto col suo corpo l'acqua diventa vapore all'istante. In caso di pioggia la zona circostante è invasa da una fitta nebbia.
Swinub cerca il proprio nutrimento strofinando il muso sul terreno. È ghiotto dei funghi che crescono sotto la coltre di erba e fogliame rinsecchito. Talvolta scova qualche sorgente termale.
Piloswine è ricoperto da una fitta chioma di pelo lungo che lo aiuta a contrastare il freddo pungente. Usa le proprie zanne per scavare in cerca del cibo sepolto sotto i ghiacci.
I Corsola formano grandi colonie nei mari più caldi dove costituiscono rifugi ideali per Pokémon più piccoli. Quando la temperatura dell'acqua si abbassa, migrano verso i mari del sud.
Remoraid assorbe acqua che espelle ad alta pressione usando la potenza degli addominali per abbattere le prede in volo. Quando si avvicina il momento evolutivo si sposta a valle seguendo il fiume.
Octillery afferra il nemico con i tentacoli immobilizzandolo prima di sferrare il colpo finale. Se il nemico è molto forte, Octillery sputa inchiostro e scappa.
Delibird trasporta il cibo avvolgendolo nella coda. Si narra di un esploratore che riuscì a raggiungere la vetta del monte più alto del mondo grazie alla riserva di cibo di questo Pokémon.
Nelle giornate soleggiate è possibile vedere banchi di Mantine nuotare con eleganza sulle onde marine. Talvolta offrono anche un comodo trasporto ai Remoraid.
Le ali d'acciaio di Skarmory portano i segni e le ammaccature delle lotte. Una volta l'anno le ali ricrescono completamente, ripristinando il filo tagliente delle lame.
Gli Houndour cacciano in squadre organizzate. Comunicano tra loro con svariati versi per intrappolare la preda. Quest'incredibile lavoro di squadra è unico nel suo genere.
In un branco di Houndoom, il capobranco è riconoscibile dalle corna fortemente arcuate all'indietro ed è quello che si dimostra più forte nella lotta contro gli altri.
Kingdra dorme sui fondali marini dove di solito non esistono forme di vita. Si dice che in caso di tempesta Kingdra si svegli e vada in cerca di prede.
Phanpy usa la proboscide per farsi la doccia. Questi Pokémon sono soliti raggrupparsi per spruzzarsi d'acqua a vicenda. Poi, è frequente vederli mentre si asciugano il corpo fradicio a riva.
Il massiccio corpo di Donphan dispone di una forza tale da poter abbattere persino una casa. La sua incredibile potenza aiuta a liberare i sentieri montani dopo una frana di massi o fango.
Porygon2 è una creatura artificiale frutto del sapere scientifico. Questo Pokémon è dotato di un'intelligenza artificiale che gli consente d'imparare autonomamente nuovi comportamenti ed emozioni.
Le magnifiche corna ramificate di Stantler venivano vendute a caro prezzo come ornamenti preziosi. Questo ha causato una caccia indiscriminata di questo Pokémon fin quasi all'estinzione.
Smeargle delimita i confini del suo territorio con il fluido corporeo secreto dalla punta della coda. Sono state rinvenute ben 5000 diverse delimitazioni lasciate da questo Pokémon.
Tyrogue ha bisogno di allenarsi ogni giorno per scaricare la sua energia. Gli Allenatori che lo allevano devono stabilire e praticare diverse metodologie di allenamento.
Hitmontop rotea sulla testa ad alta velocità sferrando calci violenti. Questa tecnica è molto efficace sia in attacco che in difesa. Il Pokémon si muove molto più velocemente roteando che non camminando.
Smoochum scorrazza vivacemente, ma spesso inciampa e cade. Così, appena può, cerca di specchiarsi da qualche parte per assicurarsi di non essersi imbrattato il volto.
Elekid immagazzina elettricità nel corpo. Se, a contatto col metallo, scarica accidentalmente l'elettricità accumulata, inizia a far oscillare gli arti superiori con movimenti circolari per ricaricarsi.
Lo stato di salute di Magby si evince osservando il fuoco che emette dalla bocca. Se sputa fiamme gialle, gode di buona salute, mentre se è stanco o affaticato, le fiamme sono miste a fumo nero.
Miltank produce 20 litri di latte al giorno. Il latte è apprezzato da adulti e bambini perché leggermente dolce. Chi non può bere latte, lo usa per farne uno yogurt squisito.
Blissey percepisce la tristezza degli altri tramite la sua soffice pelliccia. In tal caso si reca da chi è triste, ovunque si trovi, per condividere un Fortunuovo che riporta il sorriso sul volto afflitto.
Raikou rappresenta la velocità del fulmine. Il suo ruggito crea terrificanti onde d'urto nell'aria e scuote il suolo come se fosse percosso dalla furia di un fulmine durante il temporale.
Entei rappresenta l'ardore del magma. Si narra che questo Pokémon sia nato dall'eruzione di un vulcano. Emette lingue di fuoco così violente da incenerire tutto ciò che lambiscono.
Suicune rappresenta la purezza delle sorgenti d'acqua dolce. Corre con grazia immerso nella natura. Questo Pokémon ha la facoltà di depurare le acque di scarico.
Larvitar nasce nelle viscere della terra. Per emergere in superficie deve farsi strada inghiottendo la terra che lo ostacola. Larvitar non può vedere il volto dei propri genitori finché non emerge.
All'interno del suo corpo Pupitar genera un gas che comprime ed espelle con forza come il propulsore di un jet. Il suo corpo è estremamente resistente, anche in caso di impatto con acciaio massiccio.
Tyranitar ha una potenza tale da abbattere anche un'intera montagna per crearsi la tana. Vaga tra i monti alla ricerca di nuovi avversari con cui lottare.
Le ali di Lugia hanno un'enorme potenza distruttiva: un leggero battito d'ali è in grado di abbattere una normale abitazione. Perciò il Pokémon ha scelto di vivere lontano dall'uomo, nelle profondità abissali.
Il piumaggio di Ho-Oh brilla in sette colori a seconda dell'angolazione dei raggi luminosi. Si dice che le sue piume portino felicità a chi le possiede. Si narra che viva ai piedi di un arcobaleno.
Celebi è giunto a noi dal futuro, viaggiando attraverso il tempo. Si dice che ogni sua apparizione preannunci un futuro roseo e splendente.
Treecko ha classe, è calmo e posato: non si lascia mai prendere dal panico. Quando affronta un nemico più grande di lui, lo fissa dritto negli occhi senza la minima esitazione.
Grovyle vola di ramo in ramo e di albero in albero. Non c'è nessun Pokémon nella foresta in grado di catturarlo in volo: la sua velocità è impressionante!
Sulla schiena di Sceptile crescono alcuni semi che si dice siano ricchi di nutrienti per gli alberi. Questo Pokémon coltiva amorevolmente le sue piante nella foresta.
Nel corpo di Torchic è custodita la sua fiamma. Abbracciandolo si illumina emanando un incredibile calore. Questo Pokémon è ricoperto da un piumaggio soffice e caldo.
Combusken combatte sputando fiamme roventi dal becco e sferrando calci dall'enorme potenza distruttiva. Il verso di questo Pokémon è lacerante e distrae gli avversari.
Blaziken è dotato di zampe molto potenti in grado di radere al suolo un edificio di 30 piani in un colpo solo. I suoi pugni fulminei lasciano il nemico ustionato e talvolta carbonizzato.
In acqua Mudkip respira usando le branchie sulle mascelle. In caso di situazioni critiche nella lotta scatena la sua forza strabiliante, riuscendo a frantumare rocce più grandi di lui.
Marshtomp è molto più a suo agio nel fango che non in acqua e sa muoversi con estrema rapidità. La parte inferiore del suo corpo mostra un chiaro sviluppo, consentendogli di camminare solo sugli arti inferiori.
Swampert prevede le tempeste poiché grazie alle pinne percepisce le sottili differenze nel suono delle onde e dei venti dovuti alle maree. In caso di burrasca imminente, crea delle pile di massi per proteggere la tana.
Poochyena è onnivoro: mangia di tutto. Una caratteristica distintiva è la dimensione delle zanne rispetto al corpo. Cerca di intimidire i nemici rizzando il pelo della coda.
Allo stato brado Mightyena si sposta e agisce soltanto assieme al suo branco. A causa della sua natura selvatica obbedisce solo a quegli Allenatori che considera possedere abilità superiori.
La schiena di Zigzagoon è caratterizzata da una folta pelliccia rizzata. Per delimitare il suo territorio strofina il suo pelo irsuto contro i tronchi degli alberi. Per confondere i nemici, in lotta si finge morto.
Quando caccia, Linoone si lancia rapido sulla preda. Infatti riesce a raggiungere la velocità di 100 km/h ma prima di girare è costretto a fermarsi in modo brusco e repentino.
Wurmple è la preda favorita di Swellow. Questo Pokémon cerca di resistere puntando gli aculei irti sulla schiena contro il predatore che attacca. Poi indebolisce il nemico emettendo veleno da questi aculei.
In passato si pensava che Silcoon resistesse alla fame senza ingerire nulla fino all'evoluzione. Tuttavia, ora si presume che il Pokémon plachi la sua sete bevendo l'acqua piovana che si posa sul suo bozzolo.
La bocca di Beautifly è costituita da un ago spiraliforme, molto utile per succhiare il polline dai fiori. Questo Pokémon si fa trasportare dal vento nei suoi viaggi alla ricerca del polline.
In caso di aggressione Cascoon rimane immobile indipendentemente dalla violenza dell'attacco subito. Questo lo aiuta a evitare di indebolire il suo corpo in vista dell'evoluzione. Non dimentica mai il dolore provato.
Quando agita le ali, Dustox sparge una polvere sottile tutt'intorno. In realtà si tratta di un potente veleno capace di mettere al tappeto anche un campione di lotta libera. Per cercare il cibo usa le antenne come un radar.
Si dice che prima Lotad vivesse sulla terraferma. Tuttavia, si dice che sia tornato all'acqua perché le foglie che ha sulla testa erano diventate troppo grandi e pesanti. Ora vive galleggiando a pelo d'acqua.
L'intero corpo di Lombre è ricoperto di una pellicola viscida e scivolosa. Il contatto con le sue zampe dà una sensazione orribile. Spesso Lombre è confuso con un bambino piccolo.
Quando sente un motivetto allegro e vivace, le cellule corporee di Ludicolo diventano attive e piene di energia. Anche in lotta il Pokémon dimostra una potenza incredibile.
Seedot è molto simile a una ghianda penzolante da un ramo. È solito spaventare gli altri Pokémon con movimenti improvvisi. Lucida il proprio corpo una volta al giorno usando delle foglie.
Nuzleaf crea una sorta di flauto con la foglia che ha sul capo. Il suono di questo flauto fa crescere la paura e l'incertezza nel cuore di coloro che si sono persi nella foresta.
Le grandi ventole di Shiftry generano forti raffiche di vento alla velocità di 30 metri al secondo. La violenza del vento spazza via ogni cosa. Vive pacifico nel cuore della foresta.
Taillow è molto piccolo, infatti ha appena lasciato il nido. Talvolta di notte si sente solo e piange. Si nutre dei Wurmple che vivono nella foresta.
Swellow è molto attento a mantenere le proprie ali sempre lucide e splendenti. Spesso si incontra coi propri simili e questi Pokémon in gruppo si lisciano vicendevolmente le piume.
Wingull segue le correnti ascensionali presenti sul mare allargando le sue ali lunghe e strette per planare. Il lungo becco del Pokémon è utile per catturare la preda.
Pelipper si avventura in cerca di cibo volando radente sulla cresta delle onde. Immerge il suo becco enorme nell'acqua del mare per catturare la preda e poi inghiotte tutto in un sol boccone.
Ralts ha la capacità di percepire le emozioni delle persone. Se il suo Allenatore è di buon umore, questo influisce positivamente sul carattere di Ralts, che crescerà così allegro e gioioso.
Kirlia usa le corna sul capo per amplificare i suoi poteri psicocinetici. Quando il Pokémon usa tali poteri, l'aria circostante assume un aspetto distorto, creando miraggi di scenari inesistenti.
Gardevoir ha il potere psicocinetico di distorcere le dimensioni creando un piccolo buco nero. Questo Pokémon cerca di proteggere il proprio Allenatore anche a rischio della sua stessa vita.
In caso di pericolo Surskit secerne un fluido denso e zuccheroso dall'aculeo posto sulla sommità del capo. Esistono Pokémon che adorano cibarsi di questo fluido.
Le antenne di Masquerain presentano un motivo a forma d'occhio che gli conferisce un aspetto aggressivo. Quando questi motivi simili a occhi hanno un aspetto triste e depresso significa che si sta avvicinando un acquazzone.
In caso di pericolo Shroomish agita il proprio corpo spargendo spore dalla sommità del capo. Le spore di questo Pokémon sono così tossiche da far appassire fiori e piante.
I semi sulla punta della coda di Breloom sono costituiti da spore tossiche indurite. Se ingeriti hanno un effetto orribile, infatti un solo morso a questi semi crea gravi disturbi allo stomaco.
Il cuore di Slakoth batte con una frequenza di appena un battito al minuto. Qualsiasi cosa accada, non si muove mai. Infatti adora poltrire, riducendo al minimo i suoi movimenti.
Vigoroth è incapace di stare fermo e tranquillo. Anche quando cerca di dormire, il sangue gli ribolle nelle vene, costringendolo a correre selvaggiamente in lungo e in largo nella foresta prima di riuscire a calmarsi.
Dove vive Slaking, si formano anelli del raggio di 1 m nei prati erbosi. Infatti, quando questo Pokémon si stende prono al suolo, mangia tutta l'erba che riesce a raggiungere.
Nincada vive sottoterra. Usa i suoi artigli affilati per incidere le radici degli alberi e assorbirne l'acqua e altre sostanze nutritive. Il Pokémon non sopporta la luce del sole, quindi cerca di evitarla.
Se Ninjask non viene allenato adeguatamente, si rifiuta di obbedire all'Allenatore, lamentandosi di continuo. Questa sua caratteristica mette alla prova le capacità di ciascun Allenatore di Pokémon.
Shedinja è molto particolare. Pare comparire all'improvviso in una Poké Ball dopo l'evoluzione di Nincada. Questo strano Pokémon è completamente immobile. Non è nemmeno in grado di respirare.
Whismur è estremamente timido. Se gli capita di emettere suoni forti, è atterrito nell'udire la sua stessa voce, quindi urla ancora più fragorosamente. Quando finalmente si placa, va a dormire, spossato.
Loudred urla pestando i piedi. Alla fine dei suoi strepiti è temporaneamente incapace di udire qualsiasi rumore. Questo è considerato il suo punto debole.
Exploud comunica le sue sensazioni emettendo dei fischi dai canali tubolari del suo corpo. Questo Pokémon alza la voce soltanto nella lotta.
Makuhita è infaticabile, perseverante e non perde mai la speranza. Mangia molto, dorme molto e si allena con rigore. Questo tenore di vita gli consente di essere sempre carico di energia.
Il robusto corpo di Hariyama può apparire grasso, ma in realtà è formato da una muscolatura tonica. Se contrae e tende ogni singolo muscolo, il suo corpo diventa duro come la roccia.
Azurill è dotato di una coda lunga ed elastica. Inoltre, è ricca di sostanze nutritive indispensabili per la sua sopravvivenza. Spesso lo si vede saltellare e giocare sulla coda gommosa e molleggiata.
Pare che Nosepass sia completamente immobile, sempre col naso magnetico puntato verso nord. Tuttavia, studi più dettagliati hanno rivelato che questo Pokémon si sposta di 1 cm all'anno.
Skitty è noto per il suo movimento rotatorio inteso a mordere la propria coda. Allo stato brado, vive all'interno di tronchi cavi nella foresta. È molto amato come animale domestico grazie all'aspetto estremamente dolce.
Delcatty dorme dove più gli aggrada senza mai una dimora fissa. Se gli si avvicinano altri Pokémon, Delcatty non lotta mai, ma leva le tende e si sposta da un'altra parte.
Sableye scava il terreno con i suoi artigli affilati per trovare le pietre di cui si nutre. Le sostanze ingerite si cristallizzano ed emergono a livello epidermico.
Non bisogna mai farsi ingannare dallo sguardo mansueto di Mawile, che è invece estremamente pericoloso. Tenta così di far abbassare la guardia al nemico per attaccare con le possenti mascelle formate da corna trasformate.
Aron è dotato di un corpo d'acciaio. Con una sola potente carica riesce a demolire anche un camion a rimorchio. Questo costituisce poi un sano e ricco pasto per il Pokémon.
Lairon si nutre del ferro contenuto nelle rocce e nell'acqua. Crea la propria dimora in montagna vicino a giacimenti ferrosi. Per questo motivo il Pokémon si scontra spesso con minatori alla ricerca di pepite di ferro.
Aggron difende strenuamente il proprio territorio. In caso di frana o incendio, questo Pokémon è in grado di risistemare il terreno, ripiantare gli alberi e ristabilire al meglio il proprio ambiente naturale.
Meditite incrementa la sua energia interiore grazie alla meditazione. La sua alimentazione minima - si nutre di una bacca al giorno - è un'altra peculiarità dell'esercizio di questo Pokémon.
Grazie alla propria abilità meditativa Medicham ha sviluppato il sesto senso. Ha acquisito anche la capacità di usare i poteri psicocinetici. È noto per rimanere fermo in meditazione un mese intero senza mangiare.
Electrike corre più velocemente di quanto l'occhio umano possa percepire. L'attrito dovuto alla corsa viene trasformato in elettricità, accumulata poi nella pelliccia del Pokémon.
Manectric scarica forti scosse elettriche dalla propria criniera, usata come collettore dell'elettricità presente nell'atmosfera. Crea inoltre nubi temporalesche sopra la sua testa.
Quando Plusle si esibisce per rallegrare i suoi compagni, emana vivaci scintille elettriche da tutto il corpo. Se la sua squadra perde, piange rumorosamente.
Minun ama tenere alto il morale della squadra nella lotta, emanando scintille da tutto il corpo. Se la sua squadra è in difficoltà, emette una maggiore quantità di scintille.
La coda di Volbeat si illumina come una lampadina. Assieme ai suoi simili usa la coda per tracciare figure geometriche nel cielo notturno. Questo Pokémon ama il dolce aroma emanato da Illumise.
Illumise dirige i voli dei Volbeat luminosi per disegnare figure nel cielo notturno. Pare che guadagni maggior rispetto dai suoi simili componendo disegni sempre più complessi.
In qualche rarissima occasione, Roselia è stato visto con fiori dai colori inconsueti. Le spine sulla testa di questo Pokémon contengono un veleno micidiale.
La maggior parte del corpo di Gulpin è formato dallo stomaco di dimensioni enormi rispetto al cuore e al cervello. Lo stomaco di questo Pokémon contiene enzimi speciali che sciolgono qualsiasi cosa.
Swalot non ha denti, così quando mangia ingoia ogni cosa intera, senza masticare. Quando sbadiglia, la sua bocca enorme si apre a mo' di voragine. È così grande che potrebbe contenere persino uno pneumatico.
In caso di invasione del proprio territorio, i Carvanha si lanciano in branco contro gli intrusi annientandoli senza pietà. Preso singolarmente, invece, questo Pokémon diventa estremamente timido.
Sharpedo riesce a nuotare fino alla velocità di 120 km/h, espellendo acqua di mare dalla parte posteriore del corpo come un propulsore. La sua unica debolezza è la mancanza di resistenza sulle lunghe distanze.
Wailmer accumula acqua all'interno del proprio corpo per trasformarsi in un pallone e rimbalzare al suolo. Questo Pokémon aumenta l'altezza del balzo incrementando la quantità d'acqua con cui si gonfia.
Cacciando le prede, i Wailord eseguono balzi e tuffi spettacolari in acqua. È davvero uno spettacolo mozzafiato vedere questi Pokémon esibirsi in branco.
Numel accumula magma a una temperatura di 1200 °C all'interno del proprio corpo. Se si bagna, il magma si raffredda e si solidifica. Se si appesantisce diventa goffo nei movimenti.
Le gobbe sulla schiena di Camerupt si sono formate dalla trasformazione delle sue ossa. Talvolta emettono magma fuso. Pare che questo Pokémon erutti spesso quando è infuriato.
Torkoal genera energia bruciando il carbone. Si indebolisce con l'affievolirsi del fuoco. In preparazione alle lotte il Pokémon brucia maggiori quantità di carbone.
Sulla sommità del capo Spoink porta una perla che serve per amplificare i suoi poteri psicocinetici. Per questo motivo è sempre in cerca di una perla più grande.
Grumpig usa le perle nere che ha sul corpo per esercitare i suoi fantastici poteri. In queste occasioni danza in modo bizzarro. Le perle nere di questo Pokémon sono preziose opere d'arte.
Pare che non esistano due Spinda dall'identico motivo maculato. Questo Pokémon si muove in modo curioso barcollando come in preda alle vertigini. Tale comportamento può confondere l'avversario.
Trapinch è un paziente cacciatore. Nel deserto scava fosse micidiali e attende che la preda cada in trappola. Questo Pokémon può vivere senz'acqua anche per una settimana.
Le ali di Vibrava non hanno ancora completato il loro sviluppo. Più che per affrontare lunghe distanze, le utilizza per generare onde ultrasoniche facendole vibrare.
Flygon crea tempeste di sabbia agitando le ali, che emettono note musicali creando una sorta di canto. Poiché questo "canto" è l'unica cosa udibile durante la tempesta, Flygon è considerato lo spirito del deserto.
Quanto più arido e aspro è l'ambiente, tanto più rigoglioso cresce il fiore di Cacnea. Il Pokémon lotta agitando furiosamente gli spinosi arti superiori.
Se un viaggiatore passa attraverso il deserto nella notte tenebrosa, un gruppo scomposto di Cacturne lo segue. Poi attende pazientemente che il malcapitato sia esausto e incapace di muoversi.
Swablu ama la pulizia. Se vede qualcosa di sporco, inizia a pulire meticolosamente con le sue ali di cotone. Se poi le ali si sporcano, il Pokémon cerca un corso d'acqua per lavarsi.
Altaria canta con una sublime voce di soprano. Le sue ali spumeggianti, che sembrano nubi di cotone, gli consentono di sfruttare le correnti ascensionali e di risalire verso l'infinito cielo blu.
Di solito Zangoose cammina a quattro zampe, ma quando si infuria si alza sulle zampe posteriori ed estrae gli artigli. Questo Pokémon è acerrimo nemico di Seviper, infatti la loro inimicizia è ormai leggendaria.
La coda a forma di spada di Seviper ha una duplice funzione: lacera il nemico e gli inietta un potente veleno. Il Pokémon non dimentica mai le lotte con il suo secolare nemico, Zangoose.
Lunatone si desta quando domina la luna piena. Invece di camminare, fluttua a mezz'aria. I suoi occhi rossi così minacciosi terrorizzano chiunque li guardi.
La luce solare è la fonte primaria dell'energia di Solrock. Pare che riesca a carpire i pensieri degli altri. Il Pokémon emana un calore intenso roteando vorticosamente.
Il corpo di Barboach è coperto da una pellicola viscida. Se un nemico cerca di afferrarlo, il Pokémon gli scivola via dalle grinfie. Se la pellicola viscida si secca, Barboach si indebolisce.
Se Whiscash si infuria, è in grado di scatenare una specie di terremoto del raggio di 5 km. Inoltre ha la capacità di prevedere i terremoti reali.
Corphish cattura la preda con le sue temibili chele. Non ha esigenze particolari riguardo al cibo, infatti mangia di tutto. Riesce a vivere anche in acque molto inquinate.
Crawdaunt muta regolarmente la corazza. Subito dopo la muta, la nuova corazza è tenera e delicata. Finché non si è indurita totalmente, il Pokémon vive nascosto nella sua tana sott'acqua per evitare attacchi.
Appena incontra i propri simili, Baltoy forma un gruppo molto rumoroso. Questo Pokémon dorme bilanciandosi con maestria sull'unica estremità inferiore del proprio corpo.
Claydol rimane ancora un mistero: comparve da una statua d'argilla creata da un popolo antico 20.000 anni fa. Questo Pokémon emette radiazioni dai propri arti superiori.
Lileep è un Pokémon antico rigenerato da un fossile. Rimane sempre attaccato alla roccia. Dalla sua postazione fissa, questo Pokémon scandaglia attentamente i fondali con i suoi due occhi.
Il corpo di Cradily funge da ancora, per evitare di essere spazzato via dal mare grosso. Il Pokémon secerne un potente liquido digestivo dai propri tentacoli.
Si dice che Anorith sia un Pokémon antenato, con otto ali sui fianchi. Il Pokémon nuotava nei mari primordiali remando con le otto ali.
Armaldo è una specie di Pokémon estinta già in tempi antichi. Si dice che camminasse sugli arti inferiori per affrontare meglio il tipo di vita che conduceva sulla terraferma.
Sebbene abbia il corpo logoro, Feebas è molto tenace e resistente, potendo così vivere in ogni luogo. Tuttavia, questo Pokémon è anche lento e poco sveglio, il che lo rende una preda facile.
Milotic vive sui fondali dei grandi laghi. Quando il suo corpo riluce di un rosa intenso, rilascia una forte onda energetica, in grado di placare gli spiriti irrequieti.
Castform usa il potere della natura per trasformarsi in sole, gocce di pioggia e nubi nevose. Il tipo di questo Pokémon varia con i mutamenti meteorologici.
Kecleon varia la colorazione del proprio corpo per mimetizzarsi con l'ambiente circostante, consentendogli di tendere un agguato alla preda senza farsi notare. Poi l'attacca con la sua lingua elastica sopraffacendola.
Shuppet cresce alimentandosi di sentimenti turpi, come la vendetta e l'invidia, insiti nel cuore delle persone. Si aggira per le città in cerca del rancore che insudicia gli animi.
Un'energia maledetta ha permeato l'imbottitura di un peluche vecchio e dimenticato, dando vita a Banette. Questo Pokémon deve tenere sempre la bocca chiusa per evitare che l'energia accumulata scappi fuori.
Duskull vaga come un'anima persa nella tetra oscurità notturna. Spesso ai bimbi capricciosi si dice che questo Pokémon si porta via i bambini che fanno arrabbiare la mamma.
Dusclops assorbe qualsiasi cosa indipendentemente dalle sue dimensioni. Questo Pokémon ipnotizza il nemico con un macabro movimento delle mani e con il suo unico occhio, costringendolo a eseguire i suoi ordini.
I bambini dei tropici meridionali fanno merenda coi frutti che crescono a grappoli attorno al collo di Tropius. Questo Pokémon vola agitando le foglie sulla schiena come se fossero ali.
Quando soffia il vento forte, Chimecho emette il suo verso penzolando dai rami degli alberi o dai cornicioni, a cui si attacca con la ventosa che ha sul capo. Con la sua lunga coda scova le bacche dal terreno e se ne ciba.
Absol ha l'abilità di predire le catastrofi naturali. Vive negli ambienti montani più aspri e inospitali. Soltanto raramente si allontana dalle montagne per avventurarsi a valle.
Gli Wynaut si riuniscono di notte al chiaro di luna per giocare stringendosi fra loro. In tal modo il Pokémon acquisisce resistenza per poter sferrare potenti contrattacchi.
Snorunt si nutre soltanto di neve e ghiaccio. Gli antichi detti popolari affermano che questo Pokémon porta fortuna e prosperità per molte generazioni alle case che visita.
Glalie ha la capacità di sfruttare il ghiaccio a suo vantaggio. Ad esempio riesce a congelare la preda all'istante. Dopo averla immobilizzata nel ghiaccio, se la mangia con gusto e in tutta calma.
Spheal si muove sempre rotolando sul corpo a pallone. Nella stagione del disgelo lo si vede rotolare da una lastra di ghiaccio all'altra per attraversare il mare.
Sealeo gioca spesso tenendo in equilibrio oggetti sulla punta del naso e facendoli rotolare. Riesce così anche ad annusarli e provarne la consistenza per capire se sono di suo gradimento o meno.
Walrein nuota in tutti i mari glaciali e frantuma gli iceberg con le sue enormi e potenti zanne. Lo spesso strato di grasso che avvolge il suo corpo fa rimbalzare senza danno gli attacchi nemici.
Clamperl cresce ben protetto dalla sua conchiglia dura come la pietra. Quando cresce oltre la misura della conchiglia, significa che è prossimo all'evoluzione.
La coda di Huntail è a forma di pesce. Il Pokémon la usa come esca per la preda, che poi ingoia intera con l'enorme bocca spalancata. Nuota facendo ondeggiare il corpo snello a forma di serpente.
Nonostante Gorebyss sia il ritratto dell'eleganza e della bellezza in nuoto, è anche molto crudele. Quando scova una preda, la perfora con il muso appuntito e ne succhia i fluidi corporei.
Relicanth è una specie rara scoperta durante le esplorazioni nelle profondità marine. Il suo corpo riesce a resistere all'incredibile pressione degli abissi oceanici ed è ricoperto di squame dure come roccia viva.
Il corpo a forma di cuore di Luvdisc è il simbolo delle storie d'amore. Si dice che le coppie a cui capita di vederlo siano destinate a vivere un'intensa passione che non avrà mai fine.
Da sempre Bagon serba in sé il sogno di volare alto tra le nuvole. Sfoga la sua frustrazione per l'incapacità di volare sbattendo la testa dura contro rocce enormi, che frantuma in mille pezzi.
Il corpo di Shelgon è ricoperto da escrescenze simili a ossa. Questa corazza è così dura da proteggere completamente dagli attacchi nemici. Si rintana nelle grotte in attesa dell'evoluzione.
Evolvendosi in Salamence, questo Pokémon realizza finalmente il suo antico sogno di volare. Per esprimere la sua gioia, volteggia e turbina nel cielo sputando fiamme dalla bocca.
Beldum fluttua nell'aria generando una forza magnetica contraria alla naturale forza di gravità terrestre. Quando dorme, si ancora alle scogliere usando i suoi ganci posteriori.
Fondendosi, due Beldum formano Metang. I cervelli dei Beldum sono uniti da un sistema nervoso magnetico. Questo Pokémon ruota le zampe all'indietro per muoversi ad elevata velocità.
Metagross è il risultato della fusione di due Metang. Nella caccia questo Pokémon blocca la preda al suolo con il proprio corpo massiccio. Poi divora la vittima indifesa con la grande bocca posta sullo stomaco.
Il corpo di Regirock è formato interamente da pietre. Da un recente studio è emerso che ogni pietra proviene da un luogo diverso.
Regice si avvolge in un manto d'aria alla temperatura di -200 °C. Ogni cosa che si avvicina a questo Pokémon si congela all'istante. Il suo corpo gelido non si fonde nemmeno se immerso nel magma.
Registeel è stato imprigionato dagli esseri umani nell'antichità. Pare che il metallo di cui è composto provenga dallo spazio.
Estremamente intelligente, Latias è in grado di capire il linguaggio umano. Il suo corpo è ricoperto di piumino vetroso che usa per rifrangere la luce e mutare il proprio aspetto.
Latios apre il proprio cuore ad Allenatori d'animo buono e generoso. Il Pokémon riesce a volare più veloce di un aereo a reazione, piegando le zampe anteriori per minimizzare l'attrito dell'aria.
Si dice che questo Pokémon abbia un profondo legame con le distese dei mari. Le leggende narrano dei suoi continui scontri con Groudon per ottenere l'energia della natura.
L'energia della natura può causare l'archeorisveglio di questo Pokémon, facendolo tornare al suo aspetto originario. Può produrre fiumi di magma in grado di espandere le terre emerse.
Risiede nello strato di ozono, dove si nutre di meteoriti. Grazie alla loro energia che si accumula all'interno del suo corpo, può megaevolversi.
Jirachi può essere destato dal suo sonno millenario cantando con una voce pura e cristallina. Riesce a realizzare ogni desiderio espresso dalle persone.
Deoxys è nato da un virus proveniente dallo spazio. È dotato di estrema intelligenza e di poteri psicocinetici. Spara raggi laser dall'organo cristallino del proprio corpo.
È in grado di svolgere la fotosintesi e di produrre ossigeno. La sua foglia appassisce se ha sete.
Sa come trovare sorgenti incontaminate, dove porta i Pokémon amici tenendoli sulla schiena.
Piccoli Pokémon si radunano talvolta sul suo dorso immobile per costruirvi la loro tana.
Le fiamme sulla coda sono alimentate dal gas della pancia. Si affievoliscono quando sta male.
Attacca la preda lanciandosi da soffitti e pareti. Le fiamme sulla coda sono solo una delle sue armi.
Confonde il nemico con la velocità. Ha uno stile di lotta speciale, che prevede l'uso dei quattro arti.
È molto orgoglioso e odia accettare cibo dalla gente. Le fitte piume lo proteggono dal freddo.
Vive senza riunirsi in gruppi. Con i suoi poderosi colpi d'ala, può spaccare in due degli alberi enormi.
Le tre corna che si allungano dal suo becco attestano la sua forza. Il capogruppo ha le corna più grosse.
Saltella per i campi in grandi stormi a caccia di Pokémon Coleottero. Emette versi davvero acuti.
Vive nelle foreste e nei campi muovendosi in grandi gruppi. Se due gruppi si incontrano, lottano per il territorio.
Per diventare Staraptor, lascia il gruppo e affronta la vita da solo. Possiede ali robustissime.
Rosicchia continuamente legno e rocce per affilare i denti anteriori. Nidifica vicino all'acqua.
Sbarra il corso dei fiumi con corteccia e fango per farsi la tana. È noto come lavoratore instancabile.
Le antenne, scontrandosi, producono un suono simile allo xilofono: klon, klon!
Esprime le proprie emozioni con melodie, che sono oggetto di studio di molti scienziati.
In caso di pericolo, la sua pelliccia si illumina. Il nemico rimane accecato e lui ne approfitta per fuggire.
I suoi artigli rilasciano una forte corrente elettrica e con un solo graffio manda KO i nemici.
L'abilità radioscopica di Luxray si rivela utile quando gli fa scoprire oggetti pericolosi.
D'inverno chiude la sua gemma e resiste al freddo. In primavera la gemma si riapre e rilascia polline.
Con i movimenti di una ballerina, colpisce con le fruste, piene di spine velenose.
Abitava nella giungla già 100 milioni di anni fa. Abbatte gli alberi che lo ostacolano con delle testate.
Il suo cranio è duro come il ferro. È violento e abbatte gli alberi della giungla mentre va a caccia di prede.
Nato da un fossile portato alla luce da uno strato di 100 milioni di anni fa. Ha un muso resistente.
Respinge qualsiasi attacco frontale. È un Pokémon docile che si nutre di erba e di bacche.
Se il suo manto si rompe mentre lotta, lo rifà velocemente con ciò che trova attorno a sé.
Con l'evoluzione, il manto di Burmy diventa parte del corpo di questo Pokémon. Non se ne separa mai.
Vola qua e là di notte per derubare i Combee del loro nettare mentre dormono, e poi fuggire.
Porta il nettare raccolto dai suoi simili. Di notte si riuniscono per formare un alveare e dormire.
Il suo addome funge da rifugio per le larve, che nutre con il nettare raccolto da Combee.
Talvolta due esemplari si sfregano le guance per condividere l'elettricità immagazzinata.
Gonfia il salvagente che ha attorno al collo per mantenere la testa fuori dall'acqua mentre controlla i paraggi.
Il suo galleggiante, che funge da gommone, si è sviluppato perché caccia le prede nell'acqua.
Ricava l'energia necessaria all'evoluzione dalla pallina, ricca di sostanze nutritive.
Quando splende il sole, ama aprire i suoi petali per assorbire i raggi solari con tutto il corpo.
Cambia facilmente aspetto e colore secondo il luogo di provenienza.
Pare che in passato il suo corpo fosse protetto da un enorme carapace. Vive in bacini poco profondi.
Si nutre di nocciole che sbuccia con le due code. Raramente usa le sue vere braccia.
Anche detto "Guida degli spiriti vaganti". A volte i bambini che ne hanno uno svaniscono improvvisamente nel nulla.
Di giorno fluttua con aria sonnolenta, ma di notte vola via in gruppo. Nessuno sa dove vada.
Drizza le orecchie quando avverte un pericolo. Nelle notti fredde, dorme con la testa nella pelliccia.
Ha delle orecchie molto delicate. Se le si tocca con forza, scalcia con le sue graziose gambe.
Tormenta i malcapitati con un verso simile a formule magiche. Appare dovunque in qualsiasi momento.
Diventa attivo di notte e lo si vede spesso in compagnia di numerosi Murkrow.
Il lunatico Glameow fa sinuosi movimenti di coda che ricordano i nastri della ginnastica artistica.
Si stringe la vita con la coda biforcuta per apparire più imponente e minaccioso.
Ha una sfera nella gola. Quando saltella, la sfera si muove emettendo dei trilli.
Si protegge spruzzando un fluido puzzolente dal posteriore. Il tanfo permane per 24 ore.
Spruzza un fluido puzzolente dalla coda. Quest'odore diventa insopportabile se fatto suppurare.
Il suo aspetto ricorda alcuni oggetti ritrovati in antiche tombe, ma non si sa se ci sia una relazione.
Anticamente si credeva Bronzong potesse essere invocato per ottenere pioggia e buoni raccolti.
Ama i luoghi aridi. Quando regola l'umidità del corpo sembra che pianga.
Imita i movimenti dei nemici. Quando un nemico viene imitato, non riesce più a distogliere lo sguardo da lui.
Trasporta con cura un sasso bianco e tondo trattandolo come un uovo. Adora il ricciolo che ha in testa.
Può imparare il linguaggio umano. Se un gruppo si raduna, tutti imparano le stesse parole.
500 anni fa fu imprigionato nella fessura di una Roccianima come punizione.
Nidifica in piccole cavità orizzontali nelle pareti delle grotte. Si avventa sulle prede che si avvicinano.
Ha l'abitudine di collezionare gemme che trova mentre si scava la tana, appositamente ampliata.
Vola alla velocità di un aereo da combattimento a reazione. Non lascia mai fuggire la preda.
Nasconde il cibo sotto il pelo arruffato. Lo inghiotte senza masticarlo: glop!
L'aura che emana si intensifica per comunicare agli altri se è triste o spaventato.
Sa decifrare le onde emesse da ogni cosa. Questo gli permette di capire le emozioni di creature lontane anche 1 km.
Si ricopre di sabbia per proteggersi dai germi. Non ama bagnarsi.
Immagazzina sabbia all'interno del corpo e l'espelle con violenza dai pori, formando enormi vortici.
Si seppellisce nella sabbia e tende agguati alle prede, poi inietta loro il veleno dagli artigli della coda.
Con le zampe può accartocciare una macchina. Le punte degli artigli sono velenose.
Gonfia le sue sacche di veleno emettendo un verso sinistro che può far tentennare l'avversario, poi lo avvelena.
I suoi artigli secernono una tossina così velenosa che persino un graffio può essere letale.
Si attacca agli alberi nelle paludi. Attrae le prede con il dolce aroma della saliva e poi le ingoia.
Dopo una lunga esposizione al sole, i motivi sulle sue pinne brillano vividamente al calar dell'oscurità.
Per non farsi scoprire dai nemici, si muove lentamente sui fondali marini con le due pinne pettorali.
Poiché Mantyke nuota in superficie, si possono ammirare i disegni sulla sua schiena da un'imbarcazione.
In primavera, attorno al ventre gli crescono delle bacche simili a dolci ghiaccioli.
Vive nella pace delle cime montuose tra le nevi eterne: scatena bufere di neve e poi si nasconde.
Questi Pokémon vivono in zone fredde in gruppi di quattro o cinque. Insieme sono cacciatori abilissimi.
Si è evoluto in seguito all'esposizione a uno speciale campo magnetico. Tre unità generano magnetismo.
La sua saliva contiene una sostanza che scioglie qualsiasi cosa e causa la paralisi se si viene leccati.
Mette rocce nelle cavità dei suoi palmi e le getta con tutta la sua forza. Talvolta lancia Geodude.
Nella stagione calda, le sue liane crescono al punto da coprirgli gli occhi.
Tocca il nemico con le sue due code e rilascia una scarica elettrica di oltre 20.000 volt.
Spara palle di fuoco di oltre 2000 °C dagli arti superiori. L'aria che espira è incandescente.
La sua natura lo rende affine alle persone che rispettano i diritti altrui ed evitano conflitti inutili.
Riesce a volare comodamente anche trasportando un adulto con le sue sei zampe. Si bilancia con la coda.
Usa la fotosintesi, proprio come una pianta. Pertanto è sempre circondato da aria pulita.
Abbassa la temperatura del corpo per ghiacciare i propri peli e lanciarli come micidiali aghi sottilissimi.
Vola senza far rumore. Afferra le prede con la lunga coda e perfora il loro punto vitale con i canini.
Ha enormi zanne di ghiaccio. La popolazione di questo Pokémon è diminuita alla fine dell'era glaciale.
Non sembra funzionare correttamente dopo essere stato riprogrammato per muoversi in dimensioni sconosciute.
Pokémon elegante e ottimo spadaccino, combatte allungando le lame che ha sui gomiti.
Controlla tre piccole unità, dette Mininasi, usando la forza magnetica.
Capta con l'antenna onde che arrivano dal mondo degli spiriti, che gli ordinano di portare lì le persone.
Qua e là corre ancora voce che Froslass fosse in origine una donna dispersa in montagna tra la neve.
Il suo corpo è composto di plasma. È solito infiltrarsi negli strumenti elettronici per provocare caos.
Alla nascita di questo Pokémon l'uomo avrebbe ricevuto la capacità di migliorare la propria esistenza.
Dorme sul fondo di un lago. Si dice che il suo spirito abbandoni il corpo per volare in superficie.
Pare che Uxie, Mesprit e Azelf abbiano avuto origine dallo stesso uovo.
Ha il potere di controllare il tempo. Descritto nei miti della regione di Sinnoh come un'antica divinità.
Ha l'abilità di distorcere lo spazio. Nella mitologia della regione di Sinnoh è una divinità.
Nel suo corpo scorre sangue che ribolle come magma. Vive in antri all'interno di vulcani.
Una leggenda narra che questo Pokémon abbia trainato i continenti con delle funi.
È stato bandito per la sua violenza. Osserva il vecchio mondo in silenzio dal Mondo Distorto.
Se si dorme con piume di Cresselia, si faranno bei sogni. È l'incarnazione di uno spicchio di luna.
Si sposta nei mari caldi. Torna sempre dove è nato, anche se si trova molto lontano.
Dispone di un potere innato che lo fa legare con qualsiasi specie di Pokémon.
Ha l'abilità di far addormentare la gente e farla sognare. È attivo nelle notti di luna nuova.
Si narra che Shaymin si alzi in volo per esprimere commossa gratitudine per la fioritura delle gracidee.
Nei racconti mitologici si dice che questo Pokémon sia nato ancor prima dell'universo.
Può condividere l'energia infinita che emana, donando un potere immenso a chi la riceve.
Assorbe i raggi solari dalla coda per operare la fotosintesi. Quando non sta bene, la sua coda si affloscia.
Se si sporca, le sue foglie non possono più effettuare la fotosintesi, perciò si tiene sempre molto pulito.
Può bloccare i movimenti dell'avversario con il solo sguardo. Amplifica l'energia solare all'interno del suo corpo.
Adora mangiare le bacche arrostite, ma a volte si fa prendere la mano per l'eccitazione e le riduce in cenere.
Quando la fiamma interna arde intensa, diventa più rapido e scattante. Nei momenti critici esala fumo.
La sua barba è avvolta dalle fiamme. Padroneggia mosse di lotta che combinano potenza e rapidità.
Combatte con la conchiglia che ha sul ventre. Contrattacca prontamente dopo aver parato l'attacco avversario.
Le loro conchiglie sono tutte diverse nella forma e ogni Dewott si allena duramente per imparare a usarle.
Atterra l'avversario con un solo colpo della spada inserita nell'armatura. Una sua occhiata ammutolisce il nemico.
Sono molto guardinghi e almeno uno del branco è sempre di guardia. Non vedono però il nemico se li attacca da dietro.
Attacca sparando i semi delle bacche che ha accumulato nelle guance. Se avvista il nemico, drizza la coda.
È un Pokémon molto intrepido, ma ha l'intelligenza di valutare la forza del nemico prima di decidere se lottare o no.
La pelliccia nera che lo ricopre come un manto è estremamente dura e ammortizza i colpi che gli vengono inferti.
Avvolti nel suo caldo manto si può dormire all'addiaccio su una montagna in inverno senza correre alcun pericolo.
Ruba per gioco le cose alle persone, ma è talmente tenero che finiscono tutti per perdonarlo.
Si avvicina di soppiatto alle spalle del nemico colpendolo prima che se ne accorga.
È un Pokémon molto generoso. Abilissimo nello scovare le bacche, va in giro a raccoglierle per poi condividerle.
Di carattere impetuoso, lotta roteando la coda dotata di aculei. Le foglie che ha sul capo sono molto amare.
Vive nelle grotte vulcaniche. L'interno del ciuffo che ha in testa brucia a una temperatura di 300 °C.
Quando è concitato si scalda e iniziano a levarsi scintille dalla testa e dalla coda. Per qualche motivo adora i dolci.
L'acqua accumulata nel ciuffo è ricca di nutrimento e fa crescere rigogliose le piante che ne vengono annaffiate.
Predilige i luoghi dove l'acqua è pura. Se l'acqua che ha sul capo diminuisce, ne aggiunge altra aspirandola con la coda.
Si nutre dei sogni di uomini e Pokémon. Se mangia sogni piacevoli, esala un fumo di colore rosa.
Il fumo che esce dalla sua fronte cambia colore a seconda del contenuto del sogno che ha mangiato.
Pokémon che vive in città. Si affeziona facilmente alle persone, perciò non è strano trovarlo in parchi o piazze.
Dovunque si trovi, è sempre in grado di ritrovare il suo nido. Allo stesso modo, non perde mai di vista il suo Allenatore.
Il maschio ha una decorazione sulla fronte. Per indole, non si affeziona a nessuno tranne l'Allenatore.
Se emette scariche la sua criniera brilla. Comunica con i suoi simili tramite il ritmo e la frequenza delle pulsazioni luminose.
È scattante come una saetta. Se corre alla massima velocità, si sente un rimbombo di tuoni.
Scoperto nelle spaccature del terreno dopo il grande terremoto di 100 anni fa. Ha all'interno un nucleo di energia.
Se è in forma, il suo nucleo è visibile. Si sposta rapidamente nelle quattro direzioni senza cambiare orientamento.
Comprime l'energia nel suo nucleo interno per poi spararla con una potenza che può spazzare via anche le montagne.
Quando preme il naso contro il corpo di qualcuno lascia un segno a forma di cuore che, dicono, porta fortuna.
È molto piacevole essere investiti dalle onde ultrasoniche che il maschio emette quando corteggia la femmina.
Quando gira su se stesso, scava la terra scendendo in verticale alla velocità di 50 km/h.
Costruisce una tana simile a un labirinto 100 m sotto terra. A volte apre buchi nei tunnel della metropolitana.
Quando tocca qualcuno con le antenne delle orecchie, ne percepisce lo stato fisico e psicologico dal battito cardiaco.
Porta sempre con sé una tavola di legno e aiuta nei lavori edilizi. Quando cresce si sceglie una tavola più grande.
Il suo corpo muscolosissimo resisterebbe senza battere ciglio all'assalto di un lottatore di wrestling.
Non si affida solo ai muscoli, ma sfrutta la forza centrifuga per far roteare con maestria i suoi pilastri di cemento.
Facendo vibrare le guance, emette onde sonore che gli uomini non sentono. Conversa al ritmo di queste onde.
Vive in acqua e sulla terraferma. Immobilizza la preda con la sua lunga lingua appiccicosa.
Dalle escrescenze che ha sulla testa spara un liquido che paralizza i nervi. Usa le vibrazioni per attaccare il nemico.
Quando incontra un avversario più grande di lui, lo assale l'istinto di lanciarlo via. Cambia cintura quando diventa più forte.
La cintura da karate gli dà la carica e aumenta la forza distruttiva dei pugni. Quando si allena, meglio non disturbarlo.
Taglia le foglie per farne vestiti. Per questo motivo è la mascotte preferita di molti stilisti.
Si protegge dal freddo avvolgendo il corpo nelle foglie, che ha l'abitudine di mangiare in giro per la foresta.
Sfrutta il calore dell'humus per covare le sue uova e fabbrica coperte di foglie per avvolgere Sewaddle.
Mordendo, inietta un veleno potente. Anche i grandi Pokémon uccello, suoi predatori, ne rimangono paralizzati.
Di solito non si muove, ma se viene attaccato, comincia a turbinare su se stesso e si scaglia contro il nemico.
Incalza la preda con movimenti rapidi e la attacca ripetutamente con le corna. Non si ferma fino al colpo di grazia.
Si sentono più sicuri in gruppo, e quando incontrano i loro simili non li lasciano più formando come una grande nuvola.
Si infiltra nelle fessure più sottili, come un soffio di vento, lasciando dietro di sé dei batuffoli bianchi.
Dato che predilige i terreni ricchi di acqua e nutrimento, nelle zone in cui vive Petilil i raccolti sono rigogliosi.
Neanche gli Allenatori più navigati riescono sempre a fare schiudere il suo fiore. Va di moda fra le celebrità.
I Basculin con la linea rossa e quelli con la linea blu non vanno d'accordo ma, chissà perché, in gruppo si mescolano.
Vive nella sabbia del deserto che, scaldata dal sole, impedisce alla sua temperatura corporea di scendere.
La membrana speciale che ha sugli occhi è in grado di percepire il calore dei corpi, consentendogli così di vedere al buio.
Una volta che l'ha presa, non si lascia più sfuggire la preda. Ha delle mandibole in grado di fare a pezzi un'automobile.
Quando dorme ritrae gli arti. Anche il fuoco che gli brucia dentro a 600 °C si affievolisce.
La sua fiamma interna, alla temperatura di 1400 °C, sviluppa una potenza tale da distruggere un autocarro.
Vive nelle zone aride. Se muove il corpo a tempo produce un suono di maracas.
Quando trova una pietra della sua misura crea un buco con il liquido che secerne dalla bocca e ci si infila dentro.
I Crustle si disputano il territorio lottando ferocemente. Vince chi distrugge la roccia del rivale.
Va fiero del suo robustissimo cranio. Tira senza preavviso testate così forti da farlo barcollare.
Il capo del gruppo viene scelto in base alla grandezza della cresta. Spacca blocchi di cemento con dei calci.
Era lo spirito custode di un'antica città. Percorreva sempre lo stesso percorso per assicurarsi che non ci fossero intrusi.
La maschera che indossa è il volto che aveva quando era un umano. A volte si mette a piangere mentre la guarda.
Imprigiona nel suo corpo i razziatori di tombe che gli vanno vicino pensando che si tratti di un sarcofago vero.
Si è risvegliato da un antico fossile. Può immergersi fino a 1000 m di profondità.
Un singolo colpo dei suoi arti anteriori può bastare a far perdere i sensi alla preda e romperne ossa e corazza.
Si dice sia antenato dei Pokémon uccello. Siccome non sa volare, si sposta di ramo in ramo saltando.
È più versato nella corsa che nel volo. Si lancia in aria a una velocità di 40 km/h sbattendo le ali.
Predilige luoghi insalubri. Esala gas dalle fauci in grado di addormentare per una settimana.
Assorbe la spazzatura nel suo corpo per creare dei liquidi velenosi e dei gas tossici sempre nuovi.
Si protegge dai pericoli trasformandosi in essere umano o in un altro Pokémon, nascondendo così la sua vera identità.
Protegge la sicurezza del gruppo ammaliando gli avversari. Dimostra forte solidarietà verso i compagni.
Di natura ama la pulizia. Spazza sempre la polvere dalla sua tana usando la coda come scopa.
Il suo corpo è ricoperto di un grasso speciale sul quale scivolano via i colpi e i pugni dell'avversario.
Osserva con attenzione i Pokémon e gli Allenatori, come se contemplasse qualcosa che solo lui può vedere.
Si racconta che nelle notti stellate, per giocare con i bambini addormentati, si diverta a muoverli come pupazzi.
Prevede il futuro dalla posizione e dal movimento delle stelle. Conosce anche la durata della vita dell'Allenatore.
Utilizza i suoi poteri psichici per respingere gli aggressori. Comunica con i compagni usando la telepatia.
I suoi poteri psichici sono al massimo quando le due parti in cui è diviso il suo cervello pensano la stessa cosa.
Quando i Reuniclus si tengono per mano, i loro cervelli si interconnettono e i poteri psichici si amplificano.
È più ferrato nel nuoto che nel volo. Si immerge nell'acqua per mangiare i licheni marini di cui va matto.
Gli Swanna iniziano a ballare quando sorge il sole. Il capo del gruppo balla sempre al centro.
Pokémon nato da una stalattite che ha ricevuto l'energia del sole mattutino. Dorme sepolto sotto la neve.
Vive sulle montagne innevate. Durante le antiche glaciazioni si è spostato nelle regioni del sud.
Ingoia enormi quantità d'acqua che trasforma in nuvole di neve. Quando si arrabbia scatena una terribile bufera.
Al cambio di stagione, muta la pelliccia e l'odore. È un Pokémon che annuncia il passaggio delle stagioni.
Si spostano da un luogo all'altro al mutare delle stagioni. Per questo alcuni dicono che portano con sé la primavera.
Accumula nelle membrane l'elettricità che produce all'interno delle guance, poi la rilascia planando.
Per qualche motivo, si evolve a contatto dell'energia elettrica che si crea quando attacca Shelmet.
Pokémon che si è evoluto appropriandosi della conchiglia di Shelmet. Un'armatura d'acciaio protegge tutto il suo corpo.
Attira a sé altri Pokémon con la sua forma a Poké Ball e soffia su di loro le sue spore velenose.
Attira le sue prede con danze, durante le quali fa roteare i dischi simili a Poké Ball che porta sugli arti.
Paralizza la preda con i suoi tentacoli a forma di velo e poi la trascina a 8000 m sotto il livello del mare.
Affonda le sfortunate navi che si avventurano nel suo territorio e consuma l'energia dell'equipaggio.
Abbraccia dolcemente con le sue pinne i Pokémon deboli o feriti e li guarisce grazie a una speciale membrana mucosa.
Si aggrappa ai Pokémon più grossi e ne assorbe l'energia statica che conserva in una sacca d'accumulo.
Quando viene attaccato, espelle una rete di fili elettrificati per formare una barriera elettrica.
Si conficca nelle pareti delle grotte e assorbe i minerali delle rocce. Quando avverte un pericolo, spara i suoi aculei.
Si appende al soffitto delle grotte e attacca le prede che passano al di sotto lanciando i suoi aculei di ferro.
I due ingranaggi che lo compongono combaciano unicamente l'uno con l'altro. Qualsiasi altro incastro è impossibile.
È formato da un ingranaggio grande e uno piccolo. Attacca con quello piccolo ma, se questo non torna indietro, è in seria difficoltà.
Il nucleo rosso serve da serbatoio di energia, che poi spara intorno a sé attraverso gli spuntoni.
Da soli producono poca elettricità, per cui formano dei grossi branchi se vogliono lanciare una scossa più potente.
Pokémon dal grande appetito. Quando attacca, immobilizza il nemico paralizzandolo con l'elettricità.
Striscia fuori dal mare con la sola forza dei propri arti. Poi attacca la preda a riva e con un guizzo la trascina con sé.
Si dice che sia arrivato 50 anni fa da un deserto in cui sembra si sia schiantato un UFO.
Controlla il cervello dell'avversario con poteri psichici e ne sostituisce i ricordi.
La luce che emana brucia consumando l'energia di esseri umani e Pokémon.
Appare sul finire della vita per risucchiare l'energia delle anime vagabonde.
Le anime bruciate dalle sue fiamme cupe perdono la strada e rimangono a vagare in questo mondo per l'eternità.
Incide gli alberi con le zanne per marcare il suo territorio. Se le zanne gli si spezzano, ricrescono subito.
Le sue zanne non ricrescono più, per cui finita una lotta se ne prende cura e le affila diligentemente con pietre di fiume.
Ha forti zanne che non si spezzano neanche quando trancia travi d'acciaio. È protetto da una resistente armatura.
La goccia del naso è il barometro della sua salute. Se sta bene è bella viscosa e potenzia le sue mosse di tipo Ghiaccio.
Lotta usando zanne o artigli creati congelando il suo stesso respiro. Vive nelle fredde regioni del nord.
Cattura le sue prede con catene fatte di cristalli di ghiaccio, poi le congela a una temperatura di -100 °C.
Se riceve una scarica elettrica assieme a Karrablast, si evolve. Il motivo non è chiaro.
Si indebolisce quando il corpo si secca. Previene l'essiccazione avvolgendosi in molti strati di sottili membrane.
Attende al varco le prede, sepolto nel fango in riva al mare. Se lo sfiorano, le paralizza con una scarica elettrica.
Soggioga il nemico concatenando una serie incessante di attacchi e lo affetta con le unghie affilate.
Usa i peli degli arti anteriori a mo' di frusta e se inizia un attacco a catena non c'è nessuno che lo possa fermare.
Si riscalda assorbendo la luce del sole dalle ali. Quando la sua temperatura si abbassa, non riesce più a muoversi.
È stato creato dall'argilla usando antiche conoscenze scientifiche. È vivo da più di 1000 anni.
Vola alla velocità del suono. Se rimuove il sigillo che ha sul petto, sprigiona un'energia incontrollabile.
Incuranti di ferirsi, si lanciano in gruppo addosso alla preda infilzandola con le lame che hanno sul corpo.
Accompagnato da molti Pawniard, blocca le prede grazie alla forza del gruppo. È Bisharp a dare il colpo di grazia.
Anche se riceve una violenta testata, la folta pelliccia minimizza l'impatto.
Sfida indiscriminatamente avversari anche più forti di lui. Si irrobustisce a forza di lottare.
Incurante del pericolo, lotta per difendere i compagni. Può sollevare in volo anche una pesante automobile.
Le sue ali sono ancora piccole e non può volare. Usa delle ossa ricevute da Mandibuzz per riparare il suo bacino.
Osserva la terra dal cielo e si lancia sulle prede in difficoltà. Ha l'abitudine di farsi delle decorazioni con le ossa.
Converte l'aria che aspira dalla coda in una lingua di fiamme che usa per sciogliere i Durant prima di consumarli.
È protetto da un'armatura d'acciaio. Si riunisce in gruppi per respingere gli attacchi di Heatmor, il suo predatore.
Non vede bene ciò che lo circonda e sbatte qua e là mordendo e mangiando tutto ciò che si muove.
Quando ha consumato tutto il cibo di un territorio, si sposta altrove. Le sue due teste non vanno d'accordo.
È davvero terrificante. Reagisce a ogni cosa che si muove, attaccandola e sbranandola con le sue tre teste.
Vive ai piedi dei vulcani. Se attaccato, mette in fuga il nemico lanciando fiamme dai suoi cinque corni.
Si dice che quando il mondo fu oscurato da ceneri vulcaniche, le fiamme di Volcarona abbiano sostituito il sole.
Ha un corpo e uno spirito d'acciaio. È comparso con i suoi compagni per punire coloro che un tempo ferirono i Pokémon.
Si racconta di lui nelle leggende. Per salvare i Pokémon, ha distrutto un castello con il suo immenso potere.
Le leggende dicono di lui che protegge i Pokémon tenendo in scacco i nemici con i suoi movimenti fulminei.
L'energia sprigionata dalla coda di Tornadus provoca una violenta tempesta in grado di spazzare via le case.
Non è molto amato perché durante il suo peregrinare nei cieli fa cadere fulmini qua e là che causano incendi nei boschi.
Quando la sua coda brucia, il calore prodotto smuove l'aria provocando cambiamenti climatici in tutto il globo.
Produce elettricità con la coda. Vola nei cieli di Unima nascosto fra lampi e saette.
Rende fertile la terra trasformando l'energia del vento e dei fulmini in nutrimento per il suolo.
Produce all'interno del suo corpo una potente e gelida energia. Ma l'aria fredda che esala lo ha congelato.
Quando è pronto a passare all'azione, si carica d'energia e diventa così veloce che è impossibile seguirlo con gli occhi.
Controlla a suo piacimento le emozioni di coloro che ascoltano i suoi singolari vocalizzi.
Esiste da più di 300 milioni di anni. Il Team Plasma ne ha modificato il corpo montandogli un cannone sul dorso.
Ha schiena e testa coperte da un guscio talmente resistente che non farebbe una piega nemmeno se ci passasse sopra un tir.
Allena la parte inferiore del corpo scontrandosi con i suoi simili. Ha una natura mite e non inizia mai una lotta per primo.
In posizione difensiva, con i pugni in guardia, è in grado di resistere persino a un'esplosione diretta.
Se ne va in giro sgranocchiando un rametto. Intimidisce i nemici emettendo aria calda dalle orecchie.
Incendia il rametto che ha nella coda semplicemente estraendolo, grazie alla frizione del pelo. Lo usa anche per mandare segnali ai suoi compagni.
Grazie ai suoi poteri psichici, può generare un vortice di fiamme a 3000 °C con il quale avvolge i nemici e li incenerisce.
Si protegge avvolgendo il corpo in una schiuma delicata. Nonostante l'aria spensierata, scruta sempre l'ambiente circostante con molta attenzione.
Grazie alla sua straordinaria agilità, è in grado di scalare una torre alta più di 600 m in meno di un minuto.
Agile e sfuggente come un ninja, si fa beffe dei nemici grazie alla sua velocità e li bersaglia di shuriken d'acqua.
Usa le orecchie come pale per scavare buche nel terreno. Queste propaggini sono talmente potenti da permettergli di strappare via enormi radici.
Le orecchie potenti quanto una scavatrice gli permettono di sbriciolare anche rocce durissime. Quando ha finito di scavare, si rilassa beatamente.
Cinguetta in modo meraviglioso, ma diventa estremamente aggressivo se un nemico invade il suo territorio.
Nel ventre ha una sacca ardente che gli permette di volare più velocemente in base all'intensità del fuoco, ma per riscaldarla al punto giusto occorre del tempo.
Piomba sulle prede a 500 km/h e le attacca con artigli potentissimi.
La sua temperatura corporea è regolata dalle scaglie che ne ricoprono il corpo. Grazie ad esse può adattarsi e sopravvivere in qualsiasi condizione climatica.
Il becco dei Pokémon uccello non può neppure scalfire il suo durissimo corpo. Si difende spargendo scaglie.
I motivi sulle sue ali cambiano a seconda della zona e del clima in cui vive. Dal suo corpo si staccano scaglie dai colori vivaci.
Si allontana dal gruppo e inizia una vita solitaria per diventare più forte. Ha un carattere impetuoso ed è sempre pronto a gettarsi nella mischia.
Minaccia furiosamente i nemici soffiando aria a una temperatura che raggiunge i 6000 °C. Le femmine proteggono i piccoli del gruppo.
Una volta trovato un fiore di suo gradimento, rimane in simbiosi con esso per tutta la vita. Va in giro lasciandosi trasportare dal vento.
Quando i fiori di un'aiuola ben curata sbocciano, appare e celebra l'evento con una danza graziosa.
Anticamente, i padroni dei castelli ricorrevano al suo aiuto per abbellire i loro giardini con tanti fiori diversi.
Ricava energia dal sole e dall'acqua grazie alle foglie che ha sul dorso. In questo modo può sopravvivere anche senza mangiare.
Vive in regioni montuose. Questi Pokémon stabiliscono il leader del gruppo confrontandosi a cornate.
Ce la mette tutta per intimorire i nemici con uno sguardo truce, ma appena qualcuno gli accarezza la testa, diventa un tenerone.
Quando lotta, avanza impetuosamente senza curarsi dei colpi nemici. Le sue braccia sono talmente forti che potrebbe spezzare in due un palo della luce.
Nell'antica Kalos, questo Pokémon aveva il compito di proteggere i re.
Controlla a fatica un potere psichico enorme, in grado di scaraventare in aria oggetti nel raggio di 100 m.
I motivi a forma di occhio all'interno delle orecchie sono la fonte del suo potere psichico. Li tiene coperti per controllarne l'immensa potenza.
Avvolge il drappo blu attorno al braccio di chiunque si azzardi a impugnarne l'elsa e assorbe la sua energia fino a fargli perdere i sensi.
I fendenti vorticosi e velocissimi delle due spade possono mettere in ginocchio anche gli spadaccini più esperti.
Si dice che sia in grado di riconoscere chi possiede le qualità per diventare re e che le persone da lui indicate siano effettivamente destinate al trono.
Si dice che nell'antichità, al posto del profumo, le nobildonne portassero sempre con loro questo Pokémon, che diffondeva la loro fragranza preferita.
Emette un profumo intensissimo. Se un Allenatore non è un assoluto estimatore di quel particolare aroma, avrà grosse difficoltà anche solo a stargli vicino.
Poiché mangia solo cose dolci, il suo pelo ha la consistenza e il sapore dello zucchero filato.
Il suo olfatto è milioni di volte più sviluppato di quello degli esseri umani. Grazie ad esso, riesce a percepire l'ambiente circostante attraverso gli odori più sottili.
Fa lampeggiare i motivi sul suo corpo in una sequenza ipnotica per far perdere lo spirito combattivo ai nemici, riuscendo così a fuggire.
Attira le prede con l'ipnosi, le cattura con i tentacoli e le finisce spruzzando loro addosso i suoi succhi gastrici.
Si muovono allungando il corpo a turno, in modo da sollevare la pietra. Si nutrono di alghe portate a riva dalle onde.
I Binacle delle gambe e delle braccia hanno cervelli indipendenti, ma generalmente seguono le direttive di quello della testa.
Il suo aspetto ricorda la vegetazione marina in decomposizione. Sfugge ai nemici mimetizzandosi e resta nascosto accumulando energie per l'evoluzione.
Si dice che le navi che finiscono alla deriva nelle acque in cui vive questo Pokémon non tornino più indietro.
Facendo esplodere i gas corporei, emette un getto d'acqua ad altissima pressione che, a breve distanza, può persino frantumare le rocce.
Espellendo acqua da un foro dietro la chela riesce a muoversi alla velocità di 60 nodi.
Le pieghe ai due lati della testa contengono cellule in grado di convertire la luce solare in energia elettrica.
Stimolando i suoi muscoli con l'elettricità riesce a percorrere 100 m in 5 secondi.
Questo Pokémon visse 100 milioni di anni fa. Grazie alle fauci tremendamente forti, potrebbe masticare un'automobile senza sforzo.
Nell'era preistorica era il fiero re incontrastato di tutti i Pokémon.
Pokémon dal carattere tranquillo. Abitava in terre fredde, in cui non doveva temere la presenza di terribili predatori come i Tyrantrum.
Si difende dagli attacchi dei nemici creando in pochi istanti un muro di ghiaccio grazie ai cristalli romboidali del suo corpo.
Se si affeziona particolarmente al suo Allenatore, lo accompagna circondandogli amorevolmente il braccio con le sue antenne a forma di fiocchetto.
Grazie alle sue ali riesce a controllare con la massima precisione i movimenti in aria e attacca dall'alto, in posizione di vantaggio rispetto ai nemici.
Con la coda può assorbire energia dalle prese di corrente di centrali elettriche e abitazioni per poi scaricarla dai baffi.
Dopo la nascita, dorme nelle viscere della terra per milioni di anni. A volte se ne trova qualche esemplare scavando nelle caverne.
Il suo corpo è coperto da una membrana viscida che fa scivolare e devia i colpi dei nemici.
I quattro corni di questo Pokémon sono simili a un potente radar e fungono da organi sensoriali al posto di orecchie e naso.
Attacca con i corni che possono allungarsi e accorciarsi. Ha una forza pari a quella di 100 pugili professionisti.
Spesso gli esseri umani affidano a questo Pokémon le chiavi delle loro casseforti per prevenire i furti. Si sa infatti che custodisce con cura le chiavi che ama.
Secondo la leggenda, lo spirito di una persona smarritasi in un bosco è entrato in un ceppo d'albero, dando vita a questo Pokémon.
Usa le radici come un sistema nervoso per controllare gli alberi dei boschi. Tratta con gentilezza i Pokémon che fanno il nido nel suo corpo.
Si dice che aiuti le anime smarrite a ritrovare il cammino.
Intrappola le prede con i suoi arti simili a capelli e canta dolcemente mentre queste si dibattono per liberarsi.
Congela i nemici soffiando aria a -100 °C. Vive in gruppo nelle montagne ricoperte da nevi perenni.
Ospita numerosi Bergmite sul suo dorso, come una vera e propria portaerei di ghiaccio.
Questo Pokémon emette ultrasuoni a 200.000 Hz in grado di stordire e stendere anche un lottatore professionista.
Grazie agli ultrasuoni che emette dalle orecchie, è in grado di sbriciolare enormi massi. Attacca col favore dell'oscurità.
Si dice che possieda l'immortalità e che possa farne dono agli altri quando le sue corna brillano dei colori dell'arcobaleno.
Secondo la leggenda, quando la sua lunga esistenza giunge al termine, assorbe l'energia di tutti gli esseri viventi e si trasforma in un bozzolo.
Si dice che viva nelle profondità di una caverna e protegga l'equilibrio dell'ecosistema da qualsiasi minaccia.
È in grado di creare una grande quantità di diamanti in un istante comprimendo tra le mani il carbonio presente nell'aria.
Si dice che possa rubare tutto ciò che vuole grazie ai suoi sei anelli e alle sue sei enormi braccia. La sua potenza è stata sigillata, riducendo di molto le sue dimensioni effettive.
Emette il vapore generato nel suo corpo dalle braccia congiunte ad anello sul dorso. La potenza del getto potrebbe spazzare via una montagna.
