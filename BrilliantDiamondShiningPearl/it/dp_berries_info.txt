Questa bacca di colore rosso vivo ha un gusto molto pepato e pungente. I fiori da cui scaturisce sono particolarmente graziosi.
Ha un sapore agro e una polpa dura quanto la scorza. Nonostante ciò, è interamente commestibile.
È semivuota all'interno. La polpa, benché scarsa,è squisitamente dolce.
Quelle con le foglie più lunghe e arricciate del normale hanno un gusto leggermente più amaro.
Ha la scorza molto dura, ma la polpa è morbida e succosa. Si distingue per la sua asprezza tonificante.
Matura più lentamente di bacche come,ad esempio, la Baccaliegia. Quelle più piccole sono anche le più saporite.
Bacca che concentra in sé tutto il meglio della natura, sprigionando in bocca un insolito concerto di sapori deliziosi.
Più viene esposta alla luce del sole, più vivo si fa il suo colore.
Ha una maturazione molto lenta, ma proprio per questo è ricca di sostanze utili al benessere dei Pokémon.
Appartiene alla stessa famiglia della Baccarancia, ma è più grande e ha un sapore più equilibrato.
Ha la forma di una bacca rosicchiata ed è ricca di sostanze piccanti.
Pare che la scorza bitorzoluta di questa bacca faciliti la presa ai Pokémon, che contribuiscono così alla sua propagazione.
Man mano che cresce s'incurva, diventando sempre più dolce e saporita.
Bacca con un fiore talmente piccolo da non assorbire molta luce solare. La sua polpa si fa più amara quanto più è vicina al picciolo.
È molto grande e aspra. La polpa succosa ne accentua l'asprezza.
I chicchi rossi che la ricoprono hanno una leggera nota pepata, mentre la parte centrale ha un sapore agro.
Benché i piccoli e delicati chicchi di questa bacca siano blu, mangiandoli colorano la lingua di nero.
Bacca dal sapore dolceamaro che è stata la settima scoperta al mondo.
Il suo gusto aspro e al tempo stesso amaro favorisce la digestione. Scaturisce da un bellissimo fiore bianco.
Ha una buccia aspra e una polpa dal gusto pepato. Tuttavia, pare che sbucciandola e pestandola se ne possano ricavare rimedi.
Ha un sapore dolce e pepato allo stesso tempo.Una volta aperta la spessa scorza, ne fuoriesce una quantità di piccoli frutti.
Bacca che può essere mangiata così com'è o bollita allo scopo di ricavarne un estratto per insaporire i cibi.
Cresce forte e robusta anche in terreni molto umidi e battuti da piogge persistenti.
È una bacca piuttosto rara. Per questo motivo,è considerata un frutto ricercato che fa sempre piacere ricevere in regalo.
Bacca molto morbida che sprigiona in bocca un intenso sapore agrodolce già dal primo morso.
Grande bacca dal sapore pepato che aiuta a riscaldare il corpo durante la stagione fredda.
È molto agra. Solo mangiandone più di un paio alla volta è possibile apprezzarne il delizioso sapore.
La sua sublime dolcezza, arricchita da un leggero retrogusto amaro, rende questa bacca una delle più amate da Pokémon e non solo.
Anche se amara, questa bacca andrebbe mangiata così com'è, poiché la peluria della buccia aiuta a ripulire lo stomaco.
È molto aspra, soprattutto nell'estremità appuntita.
Bacca dal sapore così pepato che perfino un Pokémon non di tipo Fuoco sputerebbe fiamme dopo averne mangiata una.
Questa bacca esotica arrivò a Sinnoh trasportata dal mare. Oggi viene coltivata anche in questa regione.
Una delizia della natura smisuratamente dolce.È così grande da arrivare a superare a volte i 50 cm di diametro.
È talmente amara che ne basta un morso per far passare il singhiozzo.
Ha una buccia lucida e un colore così invitanti da far venire l'acquolina in bocca a guardarla.In realtà, è incredibilmente aspra.
Pare che questa bacca fosse un tempo molto diffusa nelle zone tropicali. La caratterizza un sapore pepato estremamente intenso.
Le innumerevoli bollicine d'aria all'interno della polpa la rendono così spumosa da permetterle di galleggiare in acqua.
Assorbe l'energia dei fulmini che cadono al suolo per crescere e sviluppare proprietà nutritive.
Ha notevoli effetti benefici grazie alla sua ricchezza di fibre, ma può a volte risultare sgradevole per lo spiccato sapore erbaceo.
La perfetta armonia tra acidità e asprezza le conferiscono un sapore rinfrescante.Si gusta meglio fredda.
La sua polpa contiene una sostanza capace di generare un calore tale da riscaldare persino un cuore di ghiaccio.
La sua brillante buccia verde ricopre una polpa nera e agra.
La dolcissima polpa lascia assaporare una nota aromatica intensa.
Pare che sia frutto dell'incrocio di due tipi diversi di bacche che il vento trasportò da terre lontane.
Si dice che abbia il potere di carpire le emozioni umane, perché si gonfia quando una persona si avvicina.
Ha su un'estremità un lungo petalo simile a un tralcio che, ondeggiando al vento, attira i Pokémon di tipo Coleottero.
Viene spesso messa sott'aceto per via del suo sapore agro. Tuttavia, ha un gusto stuzzicante anche se mangiata al naturale.
Fin da tempi remoti le sono state attribuite proprietà magiche. Perciò viene a volte essiccata e usata come portafortuna.
Se cotta in grandi quantità, il gusto amaro svanisce e se ne ricava un'ottima marmellata.
Grazie alle piccole punte che la ricoprono, resta facilmente ancorata al corpo dei Pokémon,propagandosi così in altre zone.
Bacca dura dal sapore pungente, utilizzata dagli antichi come medicina.
Se la si svuota della polpa e la si lascia essiccare,questa bacca diventa un fischietto dal suono indescrivibile.
Si dice che questa bacca misteriosa racchiuda in sé la forza del mare.
Si dice che questa bacca misteriosa racchiuda in sé la forza della terra.
Si dice che questa bacca misteriosa racchiuda in sé la forza del cielo.
Si dice che questa bacca misteriosa racchiuda in sé la forza di tutti gli esseri viventi.
Bacca avvolta nel mistero. Nessuno sa come usarla, né quali effetti può avere.
Si dice che questa bacca leggendaria porti felicità a chiunque la possieda.
Si racconta che questa mitica bacca possedesse un potere talmente formidabile che venne abbandonata ai confini del mondo.
Molti ritengono che questa bacca enigmatica concentri in sé l'energia di tutte le stelle del firmamento.
Rende dolce qualsiasi pietanza alla quale si accompagna, ma se viene mangiata da sola ha un gusto notevolmente agro.
La sua dura scorza nasconde una polpa dolce e vellutata.
Cresce sotto forma di grappolo. Se non la si maneggia con cura, gli acini iniziano a scoppiettare ritmicamente.
I suoi chicchi ricordano delle trottole, perciò in tempi antichi venivano usati come giocattoli.
La sua dolcezza intensa, caratterizzata da un tenue tocco amaro, la rende perfetta per aggiungere carattere alle pietanze.
