Tre Pokémon all'avventura! Questo è un libro interattivo! Crea una storia originale facendo le tue scelte man mano che avanzi nella lettura.
Vuoi leggere questo libro?
C'erano una volta tre Pokémon che si stavano preparando per affrontare il giro delle isole... Il terzetto era composto da Pikachu, Pyukumuku e Slowpoke. Prima di partire, il trio si chiese: "Cosa dobbiamo portarci per il viaggio?"
I tre Pokémon decisero che non potevano partire senza...
... un bel pranzo al sacco!
... dei soldi!
Chiudi il libro
Pikachu si mise di buona lena e preparò un bel picnic per tutti e tre. C'erano panini, biscotti e bacche per dessert! Non rimaneva che trovare un cestino per contenere tutte le leccornie...
Dopo un po' di ricerche, Pikachu trovò finalmente un cestino che faceva al caso suo e tornò contento in cucina, dove scoprì che... il cibo era sparito!
Che ne era stato del cibo? Pikachu decise di chiedere a...
Pyukumuku
Slowpoke
"Senti un po', Pyukumuku... Sai per caso dov'è finito tutto quel cibo che avevo preparato?" "Ah... Scusa, sai, sono apparsi all'improvviso dieci Pyukumuku amici miei, attratti dal buon profumino..."
"Mi hanno circondato con l'acquolina in bocca e... avevano un'aria così affamata che... non ho saputo dirgli di no...!". Pikachu disse: "Beh, mi fa piacere sapere che la mia cucina sia piaciuta... Però adesso mi tocca preparare tutto da capo!"
Ahimè... Anche stavolta i tre Pokémon non sono riusciti a partire per il giro delle isole. Ma forse un giorno ce la faranno!　　　　　　　　　　　　　☆Fine☆
"Senti un po', Slowpoke... Sai per caso dov'è finito tutto quel cibo che avevo preparato?" Slowpoke rispose: "Ohh... sì... lo so! Era così buono... un saporino... buono come quando mi mordicchio la coda!"
"Ah... ok, grazie per i complimenti! Però adesso devo ricominciare da capo...", rispose Pikachu e, con un sospiro sconsolato, si rimise all'opera.
I tre Pokémon ruppero i loro salvadanai e unirono i risparmi per il grande viaggio, ma all'improvviso... Toc toc! "Ah! C'è qualcuno alla porta!"
Chi andò ad aprire la porta?
Pikachu
Qualche minuto dopo, Pikachu fece ritorno. Aveva un'aria un po' strana... "Maaaa... chi era alla porta?", chiese Slowpoke.
"Era un venditore a domicilio... Scu-Scusatemi, amici...! Ho speso tutti i nostri risparmi...!", rispose Pikachu, mogio mogio e a testa bassa.
"È che... aveva un Pikacium Z...! Mi ha detto che era l'ultimo rimasto nel mondo e... era in sconto e... era un'occasione unica e... e poi a forza di usarlo il mio Electrium Z è tutto consumato e..." "Ah però, si tratta bene il signorino!"
E fu così che i tre Pokémon non ebbero più i soldi necessari per partire e dovettero cercare un lavoro part time per racimolare nuovamente i fondi per il giro delle isole...
Pyukumuku andò ad aprire la porta... "Sì? Chi è?", chiese. Davanti ai suoi occhi c'era un Delibird, che rispose: "Ciao! Ho saputo che avete intenzione di partire per il giro delle isole... Sono venuto per darvi un consiglio!"
Pyukumuku rispose felice: "Grazie mille, Delibird! Il tuo consiglio ci sarà prezioso!" "Hai detto bene! Visto che è prezioso, vi costerà 200 $!"
Delibird voleva 200 $ per il consiglio. Pyukumuku decise di...
... pagare.
... non pagare.
Pyukumuku diede subito i 200 $ a Delibird. "Grazie mille! Ecco il mio consiglio... Con 200 $ potete comprare una Pozione! È meglio averne sempre molte con sé... Perché ogni avventura ha anche la sua dose di pericolo!"
"E questo è un piccolo regalo, per avermi dato fiducia... e 200 $!", aggiunse Delibird, dandogli tre Pozioni. Incredibile! Pyukumuku non poteva credere ai suoi occhi... Che felicità!
Grazie alle Pozioni, i tre Pokémon avevano ormai tutto il necessario per il giro delle isole! Finalmente era arrivato il grande giorno e Pikachu, Pyukumuku e Slowpoke partirono all'avventura!
E il loro viaggio continua tuttora... Aguzzate la vista, lettori! Chissà che nei vostri viaggi non finiate per incontrare questo allegro terzetto di Pokémon all'avventura...　　　　　　　　　　　　　☆Fine☆
Pyukumuku, però, rifiutò: "Grazie dell'offerta, ma siamo a posto così... Faremo del nostro meglio per prepararci all'avventura!"
I tre Pokémon si misero a discutere di cosa fosse meglio comprare per l'avventura. "Siamo ancora piccoli e la sera ci viene sempre sonno... Perché non compriamo delle Sveglie?"
"Bella idea! Forza, andiamo a fare la spesa!" Così dicendo, i tre Pokémon uscirono di casa e andarono al negozio. "Salve! Vorremmo tutte le Sveglie che potete darci con questi soldi!"
Pyukumuku uscì dal Pokémon-Market reggendo una montagna di Sveglie... ma il peso degli strumenti lo fece barcollare e inciampò in un gradino! "Ahia, ahia! Che maleeeee!"
"Nooo! Pyukumuku... Se avessimo comprato delle Pozioni ora potremmo rimetterti in sesto..." I tre Pokémon non ebbero scelta e se ne tornarono a casa per far riposare il compagno ferito.
Slowpoke aprì la porta e sull'uscio vide un Munchlax affamato! "Ciao Slowpoke... Ho tanta fame... Hai per caso qualcosa da mangiare?"
Slowpoke rispose: "Nooo... Non abbiamo nulla perché lo compreremo durante il viaggiooo..." Ma il Munchlax nel frattempo gli si era avvicinato...
"Ooh... Ma cos'è questo profumino così buono... Proviene dalla tua coda o sbaglio? Mmh... È così invitante... Slurp..." Così dicendo, Munchlax si avvicinò con aria famelica...
"A-Aspettaaa...! Non mangiarmi! Invece che ne dici di una bella pizzaaa...?" Slowpoke si affrettò a ordinare un sacco di pizze per placare la fame di Munchlax, temendo per la propria coda!
I tre Pokémon, dimenticandosi del giro delle isole, invitarono Munchlax e fecero una grande festa, con una montagna di pizza da mangiare! Tutti si divertirono molto, ma dopo la festa si accorsero di non aver più neanche un soldino...
