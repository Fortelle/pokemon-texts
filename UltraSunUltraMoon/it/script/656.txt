Vedo che hai conosciuto il nostro capo. Questa zona gli piace così tanto che ha deciso di trasferircisi. Vuoi che ti racconti la sua storia?
Oh oh oh... Preferisci che certe cose rimangano un mistero, eh?
Noi del Popolo del Mare solchiamo gli oceani di tutto il mondo con la barca, che praticamente è la nostra casa! Il nostro capo, però, ha anche vissuto sulla terraferma per un periodo…
Una volta, tanti anni fa, conobbe una giovane ragazza che viveva in una città portuale. La sua salute era troppo cagionevole per permetterle di viaggiare, quindi il capo cominciò a portarle le cose più straordinarie e rare che trovava durante i suoi viaggi in giro per il mondo.
Purtroppo la salute della poveretta continuava a peggiorare, finché fu chiaro che non le rimaneva molto da vivere... Fu allora che il capo lasciò la sua barca e costruì una piccola capanna accanto alla casa della ragazza... E lì rimase un anno, fino alla fine.
La ragazza abitava in una graziosa casetta bianca, costruita all'ombra di un enorme albero... ... Proprio come quello lì.
Immagino che guardarlo gli riporti alla mente ricordi nostalgici di quella ragazza…
Grazie per aver ascoltato il racconto di questa vecchia signora...
Gli acciacchi dell'età cominciano a farsi sentire... Forse potrei abbandonare anch'io questa vita di mare e trasferirmi definitivamente a Poni...!
