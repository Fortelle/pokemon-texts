Un curry molto semplice. Il profumo del Galar masala che ne è alla base solletica il naso.
Un curry molto comune. L'aroma tipico del Galar masala accentua il suo gusto piccante.
Un curry comune adatto a ogni palato. L'aroma del Galar masala esalta il suo sapore intenso dal retrogusto agro.
Un curry per tutti i gusti aromatizzato al Galar masala. Si distingue da ricette simili per il suo sapore dolce.
Un curry estremamente semplice dal gusto amarognolo messo particolarmente in risalto dal Galar masala.
Un curry tra i più semplici dal gusto leggermente aspro che si fonde alla perfezione con gli aromi del Galar masala.
Un curry dal sapore delicato che mette in risalto il gusto della salsiccia bollita che lo accompagna.
La salsa dal gusto piccante di questo curry valorizza il sapore della salsiccia che lo accompagna.
Il sapore agro della salsa bilancia quello del grasso della salsiccia, donando a questo curry un gusto irresistibile.
Un curry raffinato in cui il gusto pieno della salsiccia si sposa alla perfezione con il sapore dolce della salsa.
Un curry apprezzato soprattutto dagli adulti. La salsa amarognola si abbina perfettamente alla consistenza della salsiccia che l'accompagna.
La punta di aspro della salsa e il sapore intenso della salsiccia si combinano in un curry che mette appetito solo a guardarlo.
Un'abbondante porzione di curry dal sapore intenso preparato con gli ingredienti segreti dello chef Gustavo.
Un portento culinario nato dall'incontro di ingredienti di primissima qualità con un forte carattere piccante.
Una perfetta armonia tra il gusto agro e la consistenza oleosa. Un sapore familiare amato da tutti, grandi e piccini.
Una combinazione d'ingredienti all'apparenza inconciliabili che dà vita a un piatto senza pari, dal gusto dolce, ricco e leggero al tempo stesso.
Un curry denso e cremoso. La salsa leggermente amara dà a questo piatto un sapore inconfondibile.
Il sapore intenso degli ingredienti è smorzato da un accento aspro che fa emergere solo le sfumature più gustose.
Un curry ricco dal gusto unico, fatto con prodotti di mare il cui segreto è gelosamente custodito dallo chef Bach.
Una combinazione classica di ingredienti dal sapore intenso e una salsa dominata da toni piccanti.
Un curry con una salsa dal gusto agro ma gradevole che dà risalto al sapore intenso degli altri ingredienti.
Una dolcezza intensa e un gusto molto ricco. Un must per chiunque si consideri un vero esperto di curry.
Un piatto così saporito da intorpidire la lingua. Il retrogusto amarognolo fa risaltare moltissimo il sapore gustoso degli altri ingredienti.
L'unione degli ingredienti e della salsa aspra di questo curry dà vita a un gusto incredibile che non viene mai a noia.
Un curry servito in una salsa classica corroborato da fagioli bolliti a puntino dal sapore semplice e gradevole.
Un curry caratterizzato dal piacevole contrasto tra la salsa estremamente piccante e la naturale dolcezza dei fagioli.
Un piatto poco pretenzioso, ma che non stanca mai grazie all'equilibrio della salsa agra e dei fagioli, con il loro sapore semplice.
La salsa dolce, combinata con il sapore rustico dei fagioli, dà vita a un piatto dal sapore pieno e complesso.
Il gusto amarognolo della salsa stempera il sapore schietto dei fagioli. Un piatto che piace anche a chi non ama i fagioli.
La gradevole consistenza dei fagioli si unisce alla perfezione con la salsa aspra, dando vita a un'armonia di sapori unica.
Un curry che, volenti o nolenti, sazia solo a guardarlo grazie all'apporto di due tipi di carboidrati. Adatto ai novellini del curry!
Il pane tostato di contorno potrebbe sembrare fuori luogo, ma si sposa perfettamente con la salsa piccante ed è un piacere sgranocchiarlo.
Il pane tostato può essere fatto a pezzetti e unito alla salsa agra per mitigarne i toni più pungenti e rendere il piatto più appetitoso.
La salsa dolce di questo curry sembra quasi una marmellata, e dà il meglio se la si gusta assieme al pane.
In questo piatto, l'aroma del pane indorato ad arte si unisce alla perfezione all'amarognolo della salsa.
Il pane tostato, ma soffice all'interno, dona profondità a un piatto caratterizzato da una salsa aspra.
Un piatto che permette di gustare allo stesso tempo sia riso che pasta al curry. Ideale per colmare i buchi nello stomaco più grandi!
Per godersi appieno il gusto piccante di questo piatto, si consiglia di mescolare bene tutti gli ingredienti prima di passare all'azione!
La salsa un po' agra si sposa alla perfezione sia con il riso che con la pasta. Doppia fonte di carboidrati per fare il pieno d'energia!
A prima vista può destare delle perplessità, ma basta un assaggio per farsi rapire. Un curry dolce, perfetto con la pasta e con il riso.
Il gusto intenso con forti punte d'amaro rende ideale la presenza della pasta per armonizzare i sapori.
Consigliato a chi non si accontenta del riso e vuole anche la pasta. La salsa aspra stimola l'appetito.
La salsa di questo curry si arricchisce del sapore dei funghi misti in un piatto di prima qualità.
Chi conosce questa ricetta, sa bene che il trucco per far risaltare il sapore dei funghi è rendere la salsa più piccante possibile!
Il sapore dei vari tipi di funghi si mescola armoniosamente per rendere la punta agra della salsa più soave al palato.
Un curry delizioso arricchito con funghi croccanti, avvolti in una salsa dolce.
Un curry davvero unico caratterizzato da una salsa dal gusto amarognolo, accentuato dai funghi succulenti.
I funghi saporiti, immersi nella salsa aspra, creano un piatto dal gusto complesso che, una volta assaggiato, diventa indimenticabile.
Un classico che va per la maggiore. Il sapore della coda la fa da padrone e valorizza questo curry altrimenti piuttosto modesto.
La salsa dal delicato gusto piccante rende il sapore intenso della coda più gradevole al palato.
La coda succulenta e la salsa agra si sposano alla perfezione. Un piatto di prima qualità.
Il gusto speziato della coda è il contrappunto perfetto al dolce della salsa. Un piatto gustoso in ogni suo aspetto, dal profumo al sapore.
Il grasso della coda ammorbidisce il gusto amarognolo della salsa. Un piatto dal sapore intenso.
Il sapore aspro della salsa completa alla perfezione il gusto particolare della coda. È un piatto davvero appetitoso.
Una portata estremamente voluminosa. La salsa ha un gusto semplice, studiato per non coprire il sapore del porro.
Un equilibrio squisito tra il gusto abboccato del porro alla griglia e il sapore piccante della salsa.
Le essenze rilasciate dal porro nella salsa molto agra rendono il sapore di questo curry ancora più intenso e complesso.
Il punto forte di questo curry è il porro, il cui caratteristico sapore è messo ancor più in risalto dalla salsa dolce.
Il contrasto tra la dolcezza del porro fresco e il sapore amarognolo della salsa rende quest'ultima ancora più appetitosa.
Il gusto decisamente aspro della salsa si sposa alla dolcezza piena del porro per un curry molto rinfrescante.
È uno dei curry più dolci in circolazione. Ha un sapore molto particolare, ma se ci si abitua è davvero difficile resistergli!
L'unione tra il succo dolce delle mele e la salsa piccante dà vita a un'inaspettata armonia che rende questo piatto particolarmente gustoso.
Il gusto acidulo e al tempo stesso dolce delle mele smorza il sapore agro della salsa. È un curry estremamente appetitoso.
L'incontro perfetto tra il gusto dolce della salsa e quello delle mele. Una sinfonia di dolcezza che colpisce sia la lingua che il cuore.
Il succo dolce che stilla dalle mele affiora quel tanto che basta a contrastare magistralmente il sapore prevalentemente amaro di questo curry.
Il gusto aspro delle mele accentua ulteriormente quello già aspro della salsa, conferendo a questa pietanza un sapore davvero rinfrescante.
Il brodo ricavato dall'osso insaporisce la salsa di questo curry regalandogli un gusto pieno, senza però renderlo pesante.
Il brodo di osso bollito si fonde in armonia con la salsa piccante, dando a questo piatto un sapore intenso.
Il sapore intenso del brodo ottenuto dall'osso viene stemperato da quello agro della salsa, creando un piatto estremamente raffinato.
Il sapore intenso del brodo ottenuto dall'osso dona alla salsa dolce un retrogusto eccezionale.
L'attenta selezione degli ossi migliori conferisce alla pietanza un sapore così intenso da attenuare perfino la base amara della salsa.
Il sapore acuto del brodo dell'osso, unito al gusto aspro della salsa, crea un piatto dal gradevole retrogusto.
Un curry semplice ma delizioso, guarnito con una porzione di fragranti patate.
Un piatto per chi ama le patate che, grazie alla sua tipica salsa piccante, non stanca mai.
Le parole non bastano per descrivere la bontà di un boccone di patata condita con la salsa agra di questo curry.
Un piatto straordinario in cui la salsa dolce è perfettamente complementare al sapore sobrio delle patate.
La salsa amara unita alla dolce semplicità delle patate crea una combinazione di sapori che non ha uguali.
Le patate vengono cotte al naturale per permettere di apprezzare al meglio la salsa aspra.
Il gusto piccante delle erbe aromatiche dona particolari note di sapore alla semplicità della salsa che caratterizza questo curry.
L'aroma fresco delle erbe aromatiche, unito al gusto piccante della salsa, ne fa un curry imperdibile per chi ama i sapori... infuocati!
Il sapore delle erbe aromatiche aggiunge un pizzico di freschezza a una salsa altrimenti agra e un po' pesante. Un curry superappetitoso.
Il gusto dolce della salsa permette di apprezzare ancora di più l'aroma piccante e il profumo rinfrescante delle erbe.
Il fresco aroma delle erbe aromatiche si sposa bene con il gusto amaro della salsa. È un curry apprezzato più comunemente dagli adulti.
L'aroma particolare delle erbe aromatiche viene esaltato dalla salsa aspra. È un curry amato soprattutto dai veri intenditori.
Un curry ricco di verdure che danno alla salsa un gusto dolce e pieno. È un piatto molto salutare.
La salsa piccante mette in risalto il gusto delle verdure in un piatto dai sapori intensi.
Il sapore dolce e intenso delle verdure mitiga il gusto agro della salsa, per un curry bilanciato e davvero appetitoso.
Il sapore delle verdure si fonde con quello della salsa dolce, regalando al curry un gusto pieno e profondo.
I sapori e gli aromi delle verdure aggiungono un tocco sublime e aggiustano il gusto amaro che caratterizza la salsa.
Un curry equilibrato in cui il sapore dolce delle verdure stempera l'estrema asprezza della salsa.
L'abbondante fritto misto che accompagna questo curry si sposa a meraviglia con la salsa speziata. Occhio a non fare indigestione, però!
La frittura mista è piuttosto unta, ma la salsa piccante che la accompagna rende il curry meno impegnativo di quello che potrebbe sembrare.
L'impanatura della frittura è molto spessa, e così oleosa da attenuare perfino l'agro della salsa.
Questo curry combina una frittura pesante con una salsa dolce. Non è certo un piatto per tutti!
La frittura è così unta da eclissare del tutto il sapore amaro della salsa. Un curry altamente calorico.
La salsa dal gusto aspro alleggerisce l'unto della frittura, creando un piatto che tutto sommato si lascia mangiare senza troppi problemi.
Un curry, un capolavoro. La salsa speziata incornicia deliziosamente il gusto dell'uovo.
La salsa piccante fa risaltare alla perfezione il ricco sapore dell'uovo. È in assoluto uno dei curry più rinomati.
La salsa dal gusto agro esalta la dolcezza dell'uovo. Con questo curry si va sempre sul sicuro.
La corposità dell'uovo si sposa alla perfezione con la dolcezza della salsa. Un piatto di una bontà commovente!
Uno dei piatti preferiti dagli amanti del curry. Con l'aggiunta dell'uovo, l'amaro della salsa acquista ricchezza e corposità.
La salsa aspra si sposa alla perfezione con il sapore neutro del bianco dell'uovo. Un curry che è impossibile non amare.
Se si chiudono gli occhi dopo un morso a questi frutti lambiti dalla salsa speziata, sarà come essere catapultati su un'isola tropicale.
I frutti dolcissimi, assieme alla salsa piccante, contribuiscono a creare un curry gradevolissimo.
La salsa agra fa risaltare in modo particolare la sublime dolcezza dei frutti.
Il grappolo di frutti rilascia nella salsa il suo succo zuccherino, dando vita a un curry estremamente dolce.
L'intensa dolcezza dei frutti si sposa sorprendentemente bene con la salsa amara di questo curry.
Il sapore dolce e particolare dei frutti si mescola all'asprezza della salsa per un curry davvero unico e irresistibile.
Il formaggio fuso dona a questo curry un sapore molto intenso. È amato specialmente dagli amanti dei latticini.
La dolce cremosità del formaggio smorza il gusto piccante della salsa, rendendo questo curry davvero appetitoso.
Formaggio a volontà! Più se ne mette, più risalta il gusto agro della salsa e più il piatto risulta gradevole al palato.
Il sapore intenso del formaggio mette in risalto la dolcezza della salsa. Consigliato ai golosoni!
Il segreto di questo curry è formaggio a più non posso! Solo così si possono accentuare la profondità e l'intensità della salsa amarognola.
Il sapore unico di questo curry, nato dall'unione del gusto aspro della salsa e di quello morbido del formaggio, è semplicemente irresistibile.
Un piatto che colpisce per l'intensità delle sue spezie. Un curry per chi ama davvero il curry!
Oltre 50 spezie contribuiscono a creare il gusto complesso di questa specialità. La punta di piccante è la... ciliegina sul curry!
II sapore agro della salsa fa risaltare l'intenso aroma delle spezie.
La salsa dolce smorza gli aromi più pungenti delle spezie, facendo di questo curry un piatto dal gusto deciso ma gradevole al palato.
Un piatto per i palati più navigati. Alcuni si lasciano ammaliare dal connubio dell'amaro della salsa e dell'aroma pungente delle spezie.
Il profumo appetitoso delle spezie e la salsa dai forti toni aspri danno vita a un'armonia di sapori che rasenta la perfezione.
La panna dona a questo curry un gusto pieno e gradevole, rendendolo adatto anche al palato dei più piccini.
Il gusto ricco ma delicato della panna conferisce alla salsa piccante note di sapore davvero inusuali.
Il gusto intenso della panna arricchisce il sapore agro della salsa.
L'aggiunta della panna addolcisce ulteriormente il gusto già abboccato della salsa. Questo piatto non sfigurerebbe nella carta dei dessert!
La panna mescolata alla salsa ne smorza l'amaro. È un piatto sorprendentemente appetitoso.
Il gusto dolce della panna nasconde abilmente il sapore aspro della salsa. È un curry molto equilibrato.
Un curry che ha smarrito la retta via preferendo l'apparenza al gusto. Un piatto appetitoso per i fotografi...
La sua particolarità è il conflitto tra l'estrema piccantezza e l'aspetto delizioso, che getta nella confusione la vista e l'olfatto.
Agro oltre ogni limite, è quasi impossibile da gustare... ma è guarnito in modo impeccabile! Un curry di nicchia per soli intenditori.
La sua estrema dolcezza, quasi nauseante, e la presentazione simpatica ne fanno un piatto molto amato dai bambini.
È guarnito con vivaci decorazioni, ma è talmente amaro da far sembrare dolce l'acqua che si beve per mandarlo giù.
Dall'aspetto non si direbbe, ma è così aspro da far pensare che ci sia qualcosa che non va... Mangiarlo causa una strana sensazione.
Il gusto dolce e intenso del latte conferisce a questo curry una fama di piatto di qualità superiore.
La salsa piccante è l'abbinamento che più si addice alla dolcezza del latte. Questo piatto è una vera e propria opera d'arte.
L'incontro della salsa agra con la calibrata dolcezza del latte trasforma questo piatto in un tripudio di sapori.
Il latte con cui è preparato ha un gusto dolce che permea il piatto. È per questo che, tutto sommato, non stanca mai.
Il gusto deciso e dolce del latte arricchisce di sapore la salsa amara. È un curry particolarmente delicato.
Un piatto molto amato dai giovani. La salsa dal gusto aspro si sposa alla perfezione con il sapore morbido del latte.
Dall'incontro dei Noodle precotti con il curry non può che nascere un chiaro esempio di cibo spazzatura.
Un gusto che piace soprattutto ai giovani. La salsa piccante e i Noodle precotti non sono niente male assieme. Chi l'avrebbe mai detto?
Quando la salsa agra si unisce ai Noodle precotti, questo curry si evolve e fa un gran salto di qualità.
Il sapore artificiale dei Noodle precotti si sposa alla perfezione con il gusto dolce della salsa.
La salsa dal forte gusto amaro fa tornare in vita i Noodle precotti facendoli sembrare freschi!
La salsa dal forte gusto aspro compensa il sapore mediocre dei Noodle precotti dando vita a un piatto più che passabile.
Il modo migliore per gustare questo piatto è spezzettare l'hamburger, mescolarlo al curry e mangiare tutto assieme.
La combinazione della salsa piccante con l'hamburger cotto alla perfezione lo rende un piatto irresistibile.
Il gusto agro della salsa tende a rendere più leggero il grasso dell'hamburger per un curry piuttosto appetitoso.
La salsa dolce si unisce all'hamburger creando un accostamento molto particolare. È un piatto per pochi intenditori.
Il grasso dell'hamburger si sposa a meraviglia con la salsa amara. Un curry, una certezza.
La salsa molto aspra fa risaltare il sapore dell'hamburger dando origine a un piatto gustosissimo.
Un curry da cui scaturisce un gusto talmente grandioso e fuori dal comune che alcuni lo chiamano "Gigacurry".
