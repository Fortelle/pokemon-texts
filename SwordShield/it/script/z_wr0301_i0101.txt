Sono dei libri sulla Landa Corona.
Che libro vuoi leggere?
Vuoi leggere un altro libro?
Il Re dell'abbondanza
Il fido destriero del re
Le Briglie del legame
Gli ortaggi della landa
La danza scacciagelo
Souvenir
Esci
Tale è l'appellativo con cui è noto il Pokémon che rende la nostra terra sì ricca e fertile. Fiori e piante crescono rigogliosi ovunque egli la mano destra imponga... Laddove la sinistra frugifera fa maturare all'istante il frutto dei campi. Si muove rapido col fido destriero, facendo rifulgere l'enorme corona color di smeraldo... E sboccia la vita dall'orme che in terra si lascia alle spalle, donandoci gioia e prosperità. Così è venerato in questa regione, da noi e da tutti, al pari di un re.
Docile ministro, conduce il suo sire in ogni dove accrescendo al contempo il potere di costui. Uniti, son capaci di gran portenti, come far crescere un'intera selva in una notte sola. D'indole selvaggia, fu in principio una calamità pel villaggio a causa delle sue razzie nei campi. Redarguito dal re, si mise al suo servizio, ubbidiente al cospetto di cotanta potenza. Per taluni il suo manto è di un bianco glaciale, come una tormenta di neve, per altri invece nero spettrale, come la notte più tetra. Nessuno sa però con certezza chi di costoro dica il vero e chi, invece, s'inganni.
Tali son dette le briglie cui il re ha infuso il suo potere allorquando ammansì il suo destriero. Sono un dono che noi esseri umani offriamo al nostro re per l'abbondanza che ci concede. Rappresentano un doppio legame: tra il re e il suo destriero, e anche con noi suoi sudditi. A tal cagione è d'uopo che all'inizio d'ogni anno ci si rammenti sempre di rinnovare l'offerta al re. Fiori lucenti e crini, composti in strati, bini e trini, a creare il fitto ordito delle nostre redini. Così sia sempre tramandata l'arte di costruir le briglie. Che passi indimenticata di padre in figlio!
Nella Landa Corona si può osservare un fenomeno oltremodo insolito riguardante la varietà e la distribuzione geografica delle carote. Se la terra è ricoperta da uno spesso strato di neve, cresceranno Carote algide. Se invece si semina in prossimità di un cimitero, si avrà un raccolto di Carote oscure. I Pokémon di tipo Ghiaccio prediligono le prime, mentre quelli di tipo Spettro le seconde. Dalle leggende delle nostre terre apprendiamo che le carote sono il cibo più amato dal fido destriero del Re dell'abbondanza. La letteratura al riguardo è estesa, ma le fonti originali si contraddicono. Alcuni testi parlano di un destriero bianco ghiotto di Carote algide, altri di un Pokémon nero goloso di Carote oscure. Come mai esistano due versioni, tuttavia, rimane tuttora un mistero.
Non è facile sopportare le temperature di questa landa innevata, che si fanno sempre più rigide anno dopo anno. Si rischia di passare troppo tempo in casa al calduccio, trascurando l'esercizio fisico. Se stavi proprio pensando la stessa cosa, la danza scacciagelo di Freezedale fa al caso tuo! Metti in moto i muscoli e scaldati con le mosse di questa danza senza tempo! Alza le braccia, due piccoli inchini e voilà! Il freddo della neve paura più non fa! Cosa aspetti? Facciamo un bel cerchio e danziamo tutti insieme! La danza scacciagelo di Freezedale è contagiosa e porta allegria e calore a tutte le età!
Ente turistico di Freezedale Progetto di sviluppo souvenir e regali L'assemblea in seduta plenaria ha approvato in data odierna il progetto per la realizzazione dei pullover "Re dell'abbondanza". È confermato l'utilizzo di documentazione storica al fine di ridurre i costi di design. Si ringrazia chi ha proposto l'iniziativa e tutti coloro che l'hanno sostenuta.
